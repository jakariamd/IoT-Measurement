<div><span>  Mine sider</span><span>  Meny</span><label>  

</label></div> <div><h1>  Ta «TikTok-praten» med barnet ditt</h1></div> <div><h2>  … og unngå at barna hiver seg på farlige trender, bruker haugevis av penger eller blir utsatt for mobbing.</h2><p>  Du er nok ikke alene om å være skeptisk til at barnet ditt bruker TikTok. Den siste tiden har den populære appen vært i hardt vær, mye på grunn av <a href="https://www.online.no/sikkerhet/hvor-farlig-er-tiktok/" target="_blank"> frykten for misbruk av brukerdata </a>.</p><p>  Men å få det til å slutte og bruke TikTok kan være lettere sagt enn gjort. Det er heller ikke lagt frem konkrete bevis for mange av beskyldningene mot plattformen, og det ser ikke ut til at den er mer ondsinnet enn for eksempel Facebook når det gjelder datainnsamling.</p></div> <div><p>  Likevel:</p><p>  Det er lurt å snakke med unge om hvordan de bruker TikTok, slik at de unngår å støte på ubehagelige opplevelser – du bør rett og slett ta «TikTok-praten».</p></div> <div><h2>  Slik tar du «TikTok-praten»</h2><p>  I appen kan du skru på flere filtere (mer om de senere), men det er viktig å ha i bakhodet at slike aldri er helt sikre – barnet kan likevel bli eksponert for upassende innhold. Å begrense interaksjonsmulighetene vil også påvirke brukeropplevelsen. </p><p>  Derfor er det lurt å gå gjennom innstillingene sammen med barna, og snakke med dem om smart bruk av appen. <a href="https://www.barnevakten.no/app/tik-tok-including-musical-ly/" target="_blank"> Barnevakten </a> har flere samtalepunkter som egner seg fint som utgangspunkt for «TikTok-praten»:</p></div> <ul><ul>  <li>Snakk om <strong> Not interested </strong>-knappen. Denne finner du ved å trykke på pilen ved videoene, og gjør at mindre innhold av samme type dukker opp i barnets visning.</li><li>Oppfordre barna til å unngå og dele sensitiv informasjon som passord, navn, adresse og lignende.</li><li>Lær barna om nødvendigheten av samtykke for å publisere video og bilder av andre.</li><li>Ha regler for hvilke <strong> Challenges </strong> barna kan utføre. Slike utfordringer deles i brukersamfunnet på godt og vondt – noen er morsomme og ufarlige, andre kan ha <a href="https://www.dinside.no/mobil/appen-som-kan-koste-liv/72102269" target="_blank"> negative </a> <a href="https://www.tv2.no/a/11216578/" target="_blank"> konsekvenser </a></li></ul></ul> <ul><ul>  <li>Snakk om mulig <a href="https://www.barnevakten.no/barnas-pengebruk-i-tik-tok/" target="_blank"> pengemas </a>. TikTok har en funksjon som gir kjendiser mulighet til å motta betaling i form av «digitale klistremerker». Disse kjøpes for virkelige penger. Belønningen er at kjendisen følger brukerkontoen, eller sier brukernavnet høyt i en direktesending. Bli derfor enig med barnet om regler for pengebruk i appen.</li></ul></ul> <div><h2>  Koble sammen kontoene deres</h2><p>  Det er også lurt å ta en runde i innstillingene for personvern og sikkerhet. Både <a href="https://nettvett.no/begrens-synligheten-i-tiktok/" target="_blank"> Nettvett </a> og <a href="https://www.barnevakten.no/app/tik-tok-including-musical-ly/" target="_blank"> Barnevakten </a> har gode tips til hvordan du kan gjøre TikTok-opplevelsen tryggere for barn og unge.</p><p>  TikTok lar deg <a href="https://newsroom.tiktok.com/en-us/tiktok-introduces-family-pairing" target="_blank"> koble brukerkontoen din opp mot barnets </a>, såkalt <strong> Family Pairing </strong>. Dermed kan du justere innstillingene for barnets konto også fra din egen mobil. Det betyr altså at du selv må ha en TikTok-konto, og dermed kan tjenesten potensielt samle inn data om din mobil også.</p></div> <p><p>  I innstillingene finner du et menyvalg for personvern og sikkerhet.</p></p> <div><h2>  «Skjul» barnets konto</h2><p>  Går du til <strong> Innstillinger (symbolet med tre prikker) </strong> og <strong> Privacy og Safety  </strong>i TikTok,har du muligheten til å «skjule» kontoen til barnet ditt. Når bryteren ved <strong> Private Account </strong> er aktivert, må alle som vil ha tilgang til det du publiserer, godkjennes av deg.</p><p>  <strong> Allow Others to Find Me </strong> forhindrer at brukerkontoen dukker opp som forslag for andre. De kan fortsatt søke seg frem til kontoen, så fremt de kjenner til brukernavnet.</p></div> <p><p>  Aktiverer du <strong> Private account  </strong>må alle som vil se videoene dine godkjennes av deg. Du kan også velge at kontoen din ikke blir foreslått til andre brukere.</p></p> <p><p>  Du kan også velge å skru av at appen tilpasser reklame etter bruksmønster. Det gjør du ved å trykke på <strong> Personalization and Data </strong>. Vær oppmerksom på at dette ikke blokkerer appen fra å innhente data, men det forhindrer at annonsene målrettes mot barnet.</p></p> <p><p>  I menyvalgene under <strong> Personalization and data </strong> kan du skru av målrettede annonser.</p></p> <p><p>  Lengre ned finner du flere valg som begrenser interaksjonen med andre brukere. Selv om mye av moroa med TikTok ligger i samspillet mellom folk fra hele verden, medfører det en risiko for trakassering og mobbing.</p></p> <p><p>  Det kan du forhindre ved å skru av kommentarfelt og direktemeldinger, samt definere hvem barnet kan lage en såkalt «duett» med – det vil si å legge til egne elementer i videoer andre har laget. </p></p> <p><p>  <strong> Ved å klikke deg inn på hvert menyvalg, kan du velge å skru dette helt av (Off), at bare de du har lagt til som venner kan samhandle med kontoen (Friends) eller at alle kan det (Everyone). </strong></p></p> <div><h2>  Aktuelt på Online.no</h2></div> <div><h3>  Hvor farlig er det egentlig å ha TikTok på mobilen?</h3></div> <div><h3>  UNICEF: Norske 12-åringer har i snitt 1165 bilder av seg på nettet</h3></div> <div><h3>  Barns mobilbruk: Dette er foreldre mest bekymret for</h3></div> <div><h3>  Nå kan du surfe tryggere på trådløse nett</h3><span>  


</span><span>  


</span></div> <div><h2>  Kundeservice</h2><span>  


</span><span>  


</span><p>  Ring oss på <a href="tel:004791509000" target="_blank"> 915 09000 </a> </p><p>  Åpningstider:</p><p>  Man-fredag 08-20</p><p>  Lørdag 09-17</p><p>  Søndag 10-15</p><span>  


</span><span>  


</span></div> <div><h2>  Om Online</h2><span>  


</span><span>  


</span><span>  

</span><span>  

</span><span>  

</span><span>  

</span><span>  

</span><span>  

</span><span>  
                    © 1855-2023 Telenor ASA
                </span><label>  {{opt_in}}</label><label>  {{opt_out}}</label></div> <div><h1>  Vi bruker informasjonskapsler!</h1></div> <div><h4>  Godta alle informasjonskapsler eller endre innstillinger?</h4><p>  </p></div>