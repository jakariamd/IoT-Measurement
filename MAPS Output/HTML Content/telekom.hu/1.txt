<div><h1>  Adatvédelmi tudnivalók - Magyar Telekom csoport</h1></div> <div><h2>  Főmenü</h2></div> <div><h3>  Ugrási lehetőségek</h3></div> <div><h2>  Üzletág választó</h2><ul>  <li>Kiválasztott üzletág<a href="" target="_blank"> Lakossági </a></li><li>Kiválasztott üzletág<a href="" target="_blank"> Üzleti </a></li><li>Kiválasztott üzletág<a href="" target="_blank"> Vállalati megoldások </a></li><li>Kiválasztott üzletág<a href="" target="_blank"> Nagyker </a></li><li>Kiválasztott üzletág<a href="" target="_blank"> Rólunk </a></li><li>Kiválasztott üzletág<a href="" target="_blank"> Karrier </a></li></ul></div> <div><h2>  Elsődleges navigáció</h2><ul>  <li>Vállalat</li><li>Telekom világa</li><li>Befektetőknek</li><li>Sajtószoba</li></ul></div> <div><h2>  Keresés</h2><span>  Kosár lenyitása</span><span>  Belépés</span></div> <div><h1>  Adatvédelmi tudnivalók</h1></div> <div><h3>  Bevezetés</h3><p>  A Magyar Telekom Nyrt. számára kiemelt fontosságú cél a telekom.hu látogatói által rendelkezésre bocsátott személyes adatok védelme, a látogatók információs önrendelkezési jogának biztosítása. A Magyar Telekom Nyrt. elkötelezi magát a látogatók személyes adatainak oly módon történő kezelése mellett, amely a vonatkozó hatályos jogszabályoknak teljes körűen eleget téve járul hozzá a látogatók biztonságos internetezési lehetőségeinek megteremtéséhez. A Magyar Telekom Nyrt. a látogatók személyes adatait bizalmasan, a hatályos jogszabályi előírásokkal összhangban kezeli, gondoskodik azok biztonságáról, megteszi azokat a technikai és szervezési intézkedéseket, valamint kialakítja azokat az eljárási szabályokat, amelyek a vonatkozó jogszabályi rendelkezések és más ajánlások érvényre juttatásához szükségesek.</p></div> <p><p>  Jelen Szabályzatban kinyilvánítjuk azokat az elveket, melyek meghatározzák a személyes adatok védelmével kapcsolatos politikánkat és mindennapos gyakorlatunkat, bemutatjuk azokat a szolgáltatásokat, melyek során látogatóinktól személyes adatokat kérünk, nyilatkozunk továbbá arról, hogy milyen célokra, és hogyan használjuk fel az ilyen jellegű adatokat, illetve hogyan biztosítjuk a személyes adatok megőrzését és védelmét.</p></p> <p><p>  Az internet szolgáltatás előfizetőire vonatkozó adatkezelési és adatvédelmi szabályokat az internet szolgáltatásra vonatkozó <a href="/rolunk/szolgaltatasok/aszf/lakossagi" target="_blank"> Általános Szerződési Feltételeink </a> tartalmazzák.</p></p> <p><p>  A Szabályzat kialakítása során figyelembe vettük a vonatkozó hatályos jogszabályokat, illetve a fontosabb nemzetközi ajánlásokat, különös tekintettel az alábbiakra:</p></p> <ul><ul>  <li>A természetes személyeknek a személyes adatok kezelése tekintetében történő védelméről és az ilyen adatok szabad áramlásáról, valamint a 95/46/EK rendelet hatályon kívül helyezéséről szóló Európai Parlament és a Tanács (EU) 2016/679 számú Rendeletére (2016. április 27.) (Gdpr.)</li><li>Az információs önrendelkezési jogról és az információszabadságról szóló 2011. évi CXII. törvény (Info. tv.)</li><li>Az egyének védelméről a személyes adatok gépi feldolgozása során szóló 1998. évi VI. törvény </li></ul></ul> <ul><ul>  <li>Az elektronikus hírközlésről szóló 2003. évi C. törvény (Eht.)</li><li>Az elektronikus kereskedelmi szolgáltatások, valamint az információs társadalommal összefüggő szolgáltatások egyes kérdéseiről szóló 2001. évi CVIII. törvény (Eker. tv.)</li><li>4/2012. (I. 24.) NMHH rendelet a nyilvános elektronikus hírközlési szolgáltatáshoz kapcsolódó adatvédelmi és titoktartási kötelezettségre, az adatkezelés és a titokvédelem különleges feltételeire, a hálózatok és a szolgáltatások biztonságára és integritására, a forgalmi és számlázási adatok kezelésére, valamint az azonosító kijelzésre és hívásátirányításra vonatkozó szabályokról (Akr.)</li></ul></ul> <ul><ul>  <li>2/2015 (III.30.) NMHH rendelet az elektronikus hírközlési előfizetői szerződések részletes szabályairól (Eszr.)</li><li>A kutatás és a közvetlen üzletszerzés célját szolgáló név- és lakcímadatok kezeléséről szóló 1995. évi CXIX. törvény, (DM. törvény)</li><li>A Magyar Tartalomszolgáltatók Egyesületének a tartalomszolgáltatásra vonatkozó működési, etikai és eljárási szabályzata, különös tekintettel a személyes adatok és információk kezeléséről és védelméről szóló 2. számú mellékletre</li><li>Az Online Privacy Alliance ajánlásai.</li></ul></ul> <p><p>  Amennyiben látogatóink közül bárki úgy érzi, hogy a jelen szabályzatban foglaltakon túlmenően további kérdése lenne, vagy problémája merülne fel, illetve olyan észrevételt tenne, amely a Szabályzat alapján számára nem, vagy nem teljesen egyértelmű, illetve magyarázatra szorul, kérjük, lépjen kapcsolatba a személyes adatok védelmének biztosításáért felelős kollégánkkal:</p></p> <p><p>  <strong> Magyar Telekom Nyrt. </strong></p></p> <p><p>  <strong> Levelezési cím: </strong> 1097 Budapest, Könyves Kálmán krt. 36.<strong> Adatvédelmi tisztségviselő: </strong> dr. Esztervári Adrienn<strong> E-mail:  </strong><a href="mailto:dpo@telekom.hu" target="_blank"> dpo@telekom.hu </a></p></p> <p><p>  Látogatóink kérése esetén a kérelemben foglaltaknak megfelelően minden esetben részletes tájékoztatást nyújtunk a kezelt személyes adatokról, az adatkezelés céljáról, jogalapjáról, időtartamáról és az adatkezeléssel összefüggő tevékenységről.</p></p> <p><p>  A Magyar Telekom Nyrt. vállalja, hogy amennyiben bármilyen módon változtatna a személyes adatok kezelésére vonatkozó elveiben és gyakorlatában, ezekről a változásokról előzetesen értesíti a telekom.hu/lakossagi látogatóit, hogy azok mindig pontosan és folyamatosan ismerjék az telekom.hu/otthoni-portál egész területén érvényes adatkezelési elveket és gyakorlatot. Magyar Telekom Nyrt. ezzel vállalja, hogy a személyes adatok kezeléséről és védelméről szóló jelen Szabályzat mindig a ténylegesen alkalmazott elveket és a valóságos gyakorlatot tükrözi.</p></p> <div><h3>  <strong> A személyes adatokkal kapcsolatos fogalmak és értelmezések </strong></h3><p>  <strong> személyes adat: </strong>azonosított vagy azonosítható természetes személyre („Előfizető”) vonatkozó bármely információ; azonosítható az a természetes személy, aki közvetlen vagy közvetett módon, különösen valamely azonosító, például név, szám, helymeghatározó adat, online azonosító vagy a természetes személy testi, fiziológiai, genetikai, szellemi, gazdasági, kulturális vagy szociális azonosságára vonatkozó egy vagy több tényező alapján azonosítható;</p></div> <p><p>  <strong> adatkezelés: </strong>a személyes adatokon vagy adatállományokon automatizált vagy nem automatizált módon végzett bármely művelet vagy műveletek összessége, így a gyűjtés, rögzítés, rendszerezés, tagolás, tárolás, átalakítás vagy megváltoztatás, lekérdezés, betekintés, felhasználás, közlés továbbítás, terjesztés vagy egyéb módon történő hozzáférhetővé tétel útján, összehangolás vagy összekapcsolás, korlátozás, törlés, illetve megsemmisítés;</p></p> <p><p>  <strong> adatkezelő: </strong>az a természetes vagy jogi személy, közhatalmi szerv, ügynökség vagy bármely egyéb szerv, amely a személyes adatok kezelésének céljait és eszközeit önállóan vagy másokkal együtt meghatározza; ha az adatkezelés céljait és eszközeit az uniós vagy a tagállami jog határozza meg, az adatkezelőt vagy az adatkezelő kijelölésére vonatkozó különös szempontokat az uniós vagy a tagállami jog is;</p></p> <p><p>  <strong> adatfeldolgozó: </strong>az a természetes vagy jogi személy, közhatalmi szerv, ügynökség vagy bármely egyéb szerv, amely az Szolgáltatónevében személyes adatokat kezel;</p></p> <div><h3>  <strong> Az adatkezelés alapelvei, jogalapja </strong></h3><p>  A személyes adatok kezelésének alapelvei:</p><p>  a) kezelését jogszerűen és tisztességesen, valamint az érintett számára átlátható módon kell végezni („jogszerűség, tisztességes eljárás és átláthatóság”);b) gyűjtése csak meghatározott, egyértelmű és jogszerű célból történjen, és azokat ne kezeljék ezekkel a célokkal össze nem egyeztethető módon („célhoz kötöttség”);c) az adatkezelés céljai szempontjából megfelelőek és relevánsak kell, hogy legyenek, és a szükségesre kell korlátozódniuk („adattakarékosság”);d) pontosnak és szükség esetén naprakésznek kell lenniük; minden észszerű intézkedést meg kell tenni annak érdekében, hogy az adatkezelés céljai szempontjából pontatlan személyes adatokat haladéktalanul töröljék vagy helyesbítsék („pontosság”);e) tárolásának olyan formában kell történnie, amely az érintettek azonosítását csak a személyes adatok kezelése céljainak eléréséhez szükséges ideig teszi lehetővé („korlátozott tárolhatóság”);f) kezelését oly módon kell végezni, hogy megfelelő technikai vagy szervezési intézkedések alkalmazásával biztosítva legyen a személyes adatok megfelelő biztonsága, az adatok jogosulatlan vagy jogellenes kezelésével, véletlen elvesztésével, megsemmisítésével vagy károsodásával szembeni védelmet is ideértve („integritás és bizalmas jelleg”).</p></div> <p><p>  A Társaság valamennyi általa folytatott adatkezelés során a fenti alapelvek figyelembevételével jár el és megteszi a szükséges intézkedéseket annak érdekében, hogy az adatkezelés elveinek való megfelelést igazolni tudja („elszámoltathatóság”).</p></p> <div><h4>  A személyes adatok kezelésének jogalapja:</h4><p>  Adatkezelést csak akkor lehet folytatni, ha a megfelelő jogalap rendelkezésre áll. Megfelelő jogalap hiányában jogszerűen adatkezelés nem folytatható.</p><p>  Ilyen jogalap lehet:</p><ul>  <li>ha az adatkezelés törvényen alapult, azaz a Magyar Telekomra vonatkozó jogi kötelezettségek teljesítéséhez szükséges (pl. adózási, számviteli kötelezettségek teljesítése, Eht. bizonyos kötelező rendelkezései)</li><li>ha az előfizető hozzájárulását adta személyes adatainak egy vagy több konkrét célból történő kezeléséhez (Például direkt marketing célú hozzájárulás)</li><li>ha az a Magyar Telekom jogos érdekén alapult (Például csalások megelőzése érdekében folytatott adatkezelés, profilozás)</li></ul></div> <ul><ul>  <li>ha az adatkezelés olyan szerződés teljesítéséhez szükséges, amelyben az érintett az egyik fél, vagy az a szerződés megkötését megelőzően az érintett kérésére történő lépések megtételéhez szükséges; (Például előfizetői szerződés teljesítéséhez)</li><li>ha az adatkezelés az érintett vagy egy másik természetes személy létfontosságú érdekeinek védelme miatt szükséges (Például eltűnt személy keresése érdekében folytatott adatkezelés)</li></ul></ul> <div><h3>  Az Érintett adatkezeléssel kapcsolatos jogai:</h3><p>  Az Érintett kérheti a Magyar Telekomtól:   a) a rá vonatkozó személyes adatokhoz való hozzáférést,   b) személyes adatainak helyesbítését, valamint   c) személyes adatainak - a kötelező adatkezelés kivételével - törlését vagy kezelésének korlátozását.</p><p>  <strong> Hozzáférés joga: </strong></p><p>  Az érintett jogosult arra, hogy a Magyar Telekomtól visszajelzést kapjon arra vonatkozóan, hogy személyes adatainak kezelése folyamatban van-e, és ha ilyen adatkezelés folyamatban van, jogosult arra, hogy a személyes adatokhoz hozzáférést kapjon. A Magyar Telekom az adatkezelés tárgyát képező személyes adatok másolatát az Érintett rendelkezésére bocsátja. Az Érintett által kért további másolatokért a Magyar Telekom az adminisztratív költségeken alapuló, észszerű mértékű díjat számíthat fel. Ha az Érintett elektronikus úton nyújtotta be a kérelmet, az információkat széles körben használt elektronikus formátumban kell rendelkezésre bocsátani, kivéve, ha az Érintett másként kéri.</p></div> <div><p>  <strong> Helyesbítéshez való jog: </strong></p><p>  Az Érintett jogosult arra, hogy kérésére a Magyar Telekom indokolatlan késedelem nélkül helyesbítse a rá vonatkozó pontatlan személyes adatokat.</p><p>  <strong> Törléshez való jog: </strong></p><p>  Az Érintett jogosult arra, hogy kérésére a Magyar Telekom indokolatlan késedelem nélkül törölje a rá vonatkozó személyes adatokat, a Magyar Telekom pedig köteles arra, hogy az érintettre vonatkozó személyes adatokat indokolatlan késedelem nélkül törölje, ha az alábbi indokok valamelyike fennáll:   a) a személyes adatokra már nincs szükség abból a célból, amelyből azokat gyűjtötték vagy más módon kezelték;   b) az érintett visszavonja az Általános Adatvédelmi Rendelet 6. cikk (1) bekezdésének a) pontja vagy a 9. cikk (2) bekezdésének a) pontja értelmében az adatkezelés alapját képező hozzájárulását, és az adatkezelésnek nincs más jogalapja;   c) az Érintett az Általános Adatvédelmi Rendelet 21. cikk (1) bekezdése alapján tiltakozik az adatkezelés ellen, és nincs elsőbbséget élvező jogszerű ok az adatkezelésre, vagy az Érintett az Általános Adatvédelmi Rendelet 21. cikk (2) bekezdése alapján tiltakozik az adatkezelés ellen;   d) a személyes adatokat jogellenesen kezelték;   e) a személyes adatokat az adatkezelőre alkalmazandó uniós vagy tagállami jogban előírt jogi kötelezettség teljesítéséhez törölni kell;   f) a személyes adatok gyűjtésére az Általános Adatvédelmi Rendelet 8. cikk (1) bekezdésében említett, információs társadalommal összefüggő szolgáltatások kínálásával kapcsolatosan került sor (gyermek hozzájárulására vonatkozó feltételek).</p></div> <div><p>  <strong> Adatkezelés korlátozásához való jog: </strong></p><p>  Az Érintett jogosult arra, hogy kérésére a Magyar Telekom korlátozza az adatkezelést, ha az alábbiak valamelyike teljesül:    a) az érintett vitatja a személyes adatok pontosságát, ez esetben a korlátozás arra az időtartamra vonatkozik, amely lehetővé teszi, hogy az adatkezelő ellenőrizze a személyes adatok pontosságát;    b) az adatkezelés jogellenes, és az érintett ellenzi az adatok törlését, és ehelyett kéri azok felhasználásának korlátozását;    c) az adatkezelőnek már nincs szüksége a személyes adatokra adatkezelés céljából, de az érintett igényli azokat jogi igények előterjesztéséhez, érvényesítéséhez vagy védelméhez; vagy    d) az érintett az Általános Adatvédelmi Rendelet 21. cikk (1) bekezdése szerint tiltakozott az adatkezelés ellen; ez esetben a korlátozás arra az időtartamra vonatkozik, amíg megállapításra nem kerül, hogy a Magyar Telekom jogos indokai elsőbbséget élveznek-e az érintett jogos indokaival szemben.</p></div> <p><p>  Ha az adatkezelés korlátozás alá esik, az ilyen személyes adatokat a tárolás kivételével csak az Érintett hozzájárulásával, vagy jogi igények előterjesztéséhez, érvényesítéséhez vagy védelméhez, vagy más természetes vagy jogi személy jogainak védelme érdekében, vagy az Unió, illetve valamely tagállam fontos közérdekéből lehet kezelni.</p></p> <div><p>  <strong> Adathordozhatósághoz való jog: </strong></p><p>  Az Érintett továbbá jogosult arra, hogy a rá vonatkozó, általa a Magyar Telekom rendelkezésére bocsátott személyes adatokat tagolt, széles körben használt, géppel olvasható formátumban megkapja, továbbá jogosult arra, hogy ezeket az adatokat egy másik adatkezelőnek továbbítsa anélkül, hogy ezt akadályozná az az adatkezelő, amelynek a személyes adatokat a rendelkezésére bocsátotta, ha: (i) az adatkezelés az Általános Adatvédelmi Rendelet 6. cikk (1) bekezdésének a) pontja vagy a 9. cikk (2) bekezdésének a) pontja szerinti hozzájáruláson, vagy az Általános Adatvédelmi Rendelet 6. cikk (1) bekezdésének b) pontja szerinti szerződésen alapul; és (ii) az adatkezelés automatizált módon történik.</p></div> <div><p>  <strong> Az érintetti joggyakorlás általános szabályai: </strong></p><p>  A Magyar Telekom indokolatlan késedelem nélkül, de legfeljebb a kérelem beérkezésétől számított egy hónapon belül tájékoztatja az Érintettet kérelme nyomán hozott intézkedésekről. Szükség esetén, figyelembe véve a kérelem összetettségét és a kérelmek számát, ez a határidő további két hónappal meghosszabbítható. A határidő meghosszabbításáról a Magyar Telekom a késedelem okainak megjelölésével a kérelem kézhezvételétől számított egy hónapon belül tájékoztatja az Érintettet. Ha az Érintett elektronikus úton nyújtotta be a kérelmet, a tájékoztatást lehetőség szerint elektronikus úton kell megadni, kivéve, ha az Érintett azt másként kéri.</p></div> <p><p>  A Magyar Telekom az Érintett részére a tájékoztatást és intézkedést díjmentesen biztosítja. Ha az Érintett kérelme egyértelműen megalapozatlan vagy – különösen ismétlődő jellege miatt – túlzó, a Magyar Telekom, figyelemmel a kért információ vagy tájékoztatás nyújtásával vagy a kért intézkedés meghozatalával járó adminisztratív költségekre:    a) észszerű összegű díjat számíthat fel, vagy    b) megtagadhatja a kérelem alapján történő intézkedést.</p></p> <p><p>  A kérelem egyértelműen megalapozatlan vagy túlzó jellegének bizonyítása a Magyar Telekomot terheli.</p></p> <p><p>  Ha a Magyar Telekomnak megalapozott kétségei vannak a kérelmet benyújtó természetes személy kilétével kapcsolatban, további, az Érintett személyazonosságának megerősítéséhez szükséges információk nyújtását kérheti.</p></p> <div><p>  <strong> Jogérvényesítési lehetőségek: </strong></p><p>  Az Érintett a jogainak megsértése esetén a Magyar Telekommal szemben bírósághoz fordulhat. A bíróság az ügyben soron kívül jár el. Azt, hogy az adatkezelés a jogszabályban foglaltaknak megfelel, a Magyar Telekom köteles bizonyítani. A per elbírálása a törvényszék, a fővárosban a Fővárosi  Törvényszék hatáskörébe tartozik. A per az Érintett lakóhelye vagy tartózkodási helye szerinti törvényszék előtt is megindítható.</p><p>  A Magyar Telekom az Érintett adatainak jogellenes kezelésével, vagy az adatbiztonság követelményeinek megszegésével másnak okozott kárt köteles megtéríteni. A Magyar Telekom mentesül a felelősség alól, ha bizonyítja, hogy a kárt az adatkezelés körén kívül eső elháríthatatlan ok idézte elő. Nem kell megtéríteni a kárt annyiban, amennyiben az a károsult szándékos vagy súlyosan gondatlan magatartásából származott.</p></div> <p><p>  Az Érintett a személyes adatai kezelésével kapcsolatos panasz esetén a Nemzeti Adatvédelmi és Információszabadság Hatósághoz is fordulhat (dr. Péterfalvi Attila a Nemzeti Adatvédelmi és Információszabadság Hatóság elnöke, postai cím: 1363 Budapest, Pf. 9., cím: 1055 Budapest, Falk Miksa utca 9-11., Telefon: +36 (1) 391-1400; Fax: +36 (1) 391-1410; E-mail: <a href="mailto:ugyfelszolgalat@naih.hu" target="_blank"> ugyfelszolgalat@naih.hu </a>; honlap: <a href="http://www.naih.hu/" target="_blank"> www.naih.hu </a>). </p></p> <div><h3>  A személyes adatok kezelésével kapcsolatos értelmező megjegyzések </h3><p>  Amikor látogatóink az telekom.hu oldalain tartózkodnak, általában megtehetik ezt anélkül, hogy fel kellene fedniük saját kilétüket, vagy bármilyen személyes jellegű adatot kellene megadniuk. Vannak azonban olyan oldalak és alkalmak, amikor a telekom.hu/lakossagi által kínált szolgáltatás teljeskörű igénybevételéhez szükségessé válhat a látogatók bizonyos személyes adatainak (például nevének, postacímének vagy e-mail-címének) megadása, illetve ismerete.</p></div> <p><p>  Személyes azonosításra alkalmas adatokon, információn azokat a természetes személyekre vonatkozó személyes adatokat értjük, melyek segítségével valakit személyében azonosítani lehet, valakivel kommunikációs kapcsolatba lehet kerülni, vagy valakinek meg lehet határozni a fizikai elérhetőségét – ideértve, de nem korlátozva az alábbiakra: név, lakáscím, postacím, telefonszám, faxszám, e-mail-cím, banki minősítés, társadalombiztosítási szám, adóhatósági azonosító, hitelkártya információ, ügyfélprofilok, biometrikus azonosítók.</p></p> <p><p>  Nem minősülnek személyes adatnak azok az anonim információk , melyeket a személyes azonosíthatóság kizárásával gyűjtenek és természetes személlyel nem hozhatóak kapcsolatba, illetve azok a demográfiai adatok sem minősülnek személyes adatnak, melyeket úgy gyűjtenek, hogy nem kapcsolják hozzá azokat azonosítható személyek személyes adataihoz, s ezáltal nem állítható fel kapcsolat természetes személlyel.</p></p> <p><p>  Harmadik fél által – a szükséges hozzájárulás alapján – biztosított személyes adatokon azokat a személyes azonosításra alkalmas adatokat, információkat értjük, amelyek a szolgáltatást igénybe vevő személyre, azaz a látogatóra vonatkoznak, de azokat a szolgáltató a jogszabályi előírások megtartásával harmadik fél közreműködése során gyűjti és biztosítja.</p></p> <p><p>  Általános elvként nyilvánítjuk ki, hogy minden olyan esetben, amikor személyes adatokat kérünk látogatóinktól, a szükséges tájékoztató szöveg elolvasása és értelmezése után szabadon dönthetnek arról, megadják-e a kért információkat. Meg kell azonban jegyeznünk, hogy amennyiben valaki nem adja meg személyes adatait, olykor előfordulhat, hogy nem tudja az adott, személyes adat megadásához kötött szolgáltatást igénybe venni.</p></p> <p><p>  A Magyar Telekom Nyrt. semmilyen körülmények között nem gyűjt különleges adatokat, amelyek faji eredetre, nemzeti, nemzetiségi és etnikai hovatartozásra, politikai véleményre vagy pártállásra, vallásos vagy más meggyőződésre, egészségi állapotra, kóros szenvedélyre, szexuális életre, valamint büntetett előéletre vonatkoznak.</p></p> <p><p>  Jelen Szabályzat a látogatók nem nyilvánosságra szánt, hanem a Magyar Telekom Nyrt. rendelkezésére bocsátott személyes adatainak védelmével kapcsolatos. Ha valaki önszántából nyilvánosságra hozza saját személyes adatait vagy azok egy részét, az ilyen információkra a Szabályzat hatálya nem terjed ki.</p></p> <p><p>  Egyes szolgáltatásaink igénybevételéhez szükséges regisztráció során elemi demográfiai adatokat (kor, nem, végzettség, foglalkozás, családi állapot, lakóhely) is kérünk látogatóinktól. Az ilyen adatokat egyfelől elemzési célokra, másfelől szolgáltatásaink minőségének javításához, fejlesztéséhez, továbbá a látogatók igényeinek teljes körű kielégítéséhez alkalmas szolgáltatások nyújtásának elősegítésére használjuk fel.</p></p> <p><p>  Amennyiben a telekom.hu egyes oldalain regisztrációra kérjük látogatóinkat, minden esetben feltüntetjük, hogy mely adatokat, milyen célból és feltételek mellett kérjük "kötelező" jelleggel megadni. A kötelező kifejezés jelen esetben nem az adatfelvétel kötelező jellegére utal, hanem arra, hogy vannak olyan rekordok, amelyek kitöltése nélkül a regisztráció sikerrel nem zárulhat, így bizonyos mezők kitöltetlenül hagyása, vagy nem megfelelő kitöltése a regisztráció elutasításához vezethet.</p></p> <p><p>  Amennyiben az telekom.hu/lakossagi egyes szolgáltatásait és oldalait a Magyar Telekom Nyrt. a vele üzleti kapcsolatban álló cégekkel állíttatja elő, illetve üzemelteti, és az ilyen szolgáltatás során személyes adatok gyűjtésére kerül sor, akkor az adatok ugyanúgy a Magyar Telekom Nyrt. felhasználási, adatkezelési jogkörébe tartoznak, mint amikor az ilyen információkat saját maga gyűjti és tárolja. Az effajta együttműködés során a Magyar Telekom Nyrt. üzemeltető partnere – a Magyar Telekom Nyrt. nevében és képviseletében eljárva a Magyar Telekom Nyrt. javára – gyűjti a személyes adatokat, és a jelen Szabályzat hatálya kiterjed az ilyen esetekre is. Ebben az esetben a partner a Magyar Telekom adatfeldolgozójaként jár el, és ebben az esetben az adatok hozzáférhetővé tételéhez nincs is szükség a látogató előzetes hozzájárulására. Amikor az telekom.hu valamely tartalompartnerével közös (co-branded) szolgáltatást tart fent, a személyes adatok felhasználási joga közös, de a jelen Szabályzatban foglaltak – a partnerrel fennálló szerződéses kapcsolat során előírt azonos tartalmú adatkezelésre vonatkozó szabályoknak megfelelően – ekkor is érvényesek. A fentiekben említett adatkezelések esetében az adatszolgáltatás során egyértelműen feltüntetésre kerül az adatkezelő személye.</p></p> <p><p>  A látogatóink által rendelkezésünkre bocsátott személyes adatokat megfelelő jogcím hiányában semmilyen körülmények között nem adjuk harmadik fél számára tovább.</p></p> <p><p>  A szolgáltatások teljes körű megvalósításához azonban olykor szükség van arra, hogy látogatóink bizonyos személyes adatait harmadik fél részére – ideiglenes jelleggel – a szükséges hozzájárulás megadása esetén – adatkezelés céljából – átadjuk. Amennyiben szolgáltatási oldalainkon például online fizetésre kerül sor, a fizetéshez szükséges hitelkártya számát a Telekom nem ismeri meg, azt közvetlenül a pénzintézeti szolgáltató részére adja meg az ügyfél. Ha a telekom.hu oldalain olyan vásárlásra kerül sor, melynek eredményeként a megvásárolt terméket el kell juttatni a vásárló számára, a kiszállítást végző – a szolgáltatás kezdőoldalán feltüntetett – partnervállalat számára átadjuk a szállítandó terméket, annak árát, a címzett nevét, az átvevő okmányának számát (pl. személyi igazolvány szám) és postai címét, de a csomagszállító partnerünk ezeket az adatokat a szállítás kivételével nem használhatja fel más célokra. Az adattovábbításhoz való hozzájárulás nélkül nincsen lehetőség a személyes adatok ilyenfajta kezelésére.</p></p> <p><p>  Amennyiben az arra feljogosított hatóságok a jogszabályokban előírt módon (bűncselekmény gyanújával, hivatalos adatlefoglalási határozatban) kérik fel személyes adatok átadására a szolgáltatót, a Magyar Telekom Nyrt. – törvényi kötelezettségének eleget téve – átadja a kért és rendelkezésre álló információkat. Amennyiben látogatóink személyes adatokat bocsátanak a rendelkezésünkre, minden szükséges lépést megteszünk, hogy biztosítsuk ezeknek az adatoknak a biztonságát – mind a hálózati kommunikáció (tehát online adatkezelés) során, mind az adatok tárolása, őrzése (tehát offline adatkezelés) során.</p></p> <p><p>  Amennyiben olyan szolgáltatásokról van szó, amelynek során, személyes adatokat kell az ügyfeleinknek online módon elküldeniük a szolgáltatás igénybevételéhez, az ilyen üzenetek számára megfelelő védelmet nyújtó csatornát (SSL-alapú csatlakozást) biztosítunk.</p></p> <p><p>  Amint a személyes adatok a Magyar Telekom informatikai infrastruktúráján belülre kerültek, az adatok megőrzésével és védelmével kapcsolatos teendőket a Magyar Telekom Nyrt. Informatikai Biztonsági Politikája és Informatikai Biztonsági Szabályozásában lefektetett elvek, eljárások és biztonsági kontrollok írják elő, melyek betartásáért a vállalat minden dolgozója, munkatársa felelős.</p></p> <p><p>  A személyes adatokhoz csak az illetékes munkaköröket betöltő személyek férhetnek hozzá – magas szintű hozzáférési kontrollok alkalmazása mellett.</p></p> <p><p>  Személyes adataik kezelésével és az EU Általános Adatvédelmi Rendelete szerinti jogaik gyakorlásával kapcsolatban bármely érintett Magyar Telekom Nyrt. előfizető és felhasználó az adatvédelmi tisztségviselőhöz fordulhat. A bejelentést magyarul lehet megtenni.</p></p> <p><p>  <strong> Magyar Telekom Nyrt. </strong></p></p> <p><p>  <strong> Levelezési cím: </strong> 1097 Budapest, Könyves Kálmán krt. 36.<strong> Adatvédelmi tisztségviselő: </strong> dr. Esztervári Adrienn<strong> E-mail: </strong><a href="mailto:dpo@telekom.hu" target="_blank"> dpo@telekom.hu </a></p></p> <div><h3>  Gyerekek személyes adatainak kezelése</h3><p>  Bár az telekom.hu jelenleg nem kínál kifejezetten 14 éven aluli gyerekek számára szánt szolgáltatást, ezúton kijelenti, hogy nem gyűjt és nem kezel 14 éves aluli gyermekekről személyes adatokat. Amennyiben 14 éven aluli gyermek személyes adatainak kezelésére vonatkozó igény merül fel a látogatói oldalon, csak abban az esetben lehetséges ilyen adatok rögzítése, amennyiben megfelelően kiállított ellenőrizhető formájú szülői, vagy más törvényes képviselői beleegyezés, hozzájárulás áll rendelkezésünkre. Ilyen felhatalmazás hiányában gyerekek személyes adatait nem rögzítjük (még akkor sem, ha ennek hiányában a szolgáltatást nem lehet igénybe venni).</p></div> <div><h3>  Választási lehetőségek biztosítása (fel- és leiratkozás)</h3><p>  A telekom.hu a vonatkozó jogszabályok tiszteletben tartásával vállalja, hogy ügyfelei számára bármilyen üzenetet, hírlevelet csak az ügyfelek előzetes kérésére küld el, és mindig biztosítja az effajta kommunikációs szolgáltatások megszüntetésének lehetőségét. Azok az ügyfelek, akik az oldalainkon kínált hírlevél-szolgáltatás megrendelése után bármikor úgy döntenek, hogy nem szeretnék tovább a hírleveleket kapni, lemondhatják a szolgáltatás igénybevételét.</p></div> <p><p>  <strong> Speciális ajánlatok küldése </strong>Regisztrációhoz, előfizetéshez kötött szolgáltatásaink területén az új ügyfeleinknek egy első üdvözlő üzenetet küldünk, melyben olykor a szolgáltatáshoz fontos információkat is közlünk (például felhasználói név és jelszó megerősítése). Ügyfeleink számára – hozzájárulásuktól függően – bizonyos időközönként tájékoztató célú körleveleket küldünk új szolgáltatásainkról, speciális ajánlatainkról stb. Amennyiben ügyfeleink nem akarják az ilyen promóciós leveleket a továbbiakban fogadni azt bármikor, lemondhatják.</p></p> <p><p>  <strong> Értesítés szolgáltatások tartalmának változásáról </strong>Amennyiben valamely szolgáltatáshoz kapcsolódóan a szolgáltatás tartalmát, minőségét, igénybevételi lehetőségeit érintő változásokról kell információt továbbítanunk ügyfeleink számra, akkor a látogatói érdekek figyelemmel kísérése és érvényesítése céljából tájékoztatási kötelezettségünknek eleget téve értesítjük ügyfeleinket. Az ilyen szolgáltatás-értesítéseket minden ügyfelünk számára elküldjük, az ilyen "értesítési listáról" nem lehet leiratkozni, mert az a szolgáltatással kapcsolatos, látogatói érdekeket érvényre juttató tájékoztatást megvalósító elemi kommunikációs igényeket elégíti ki. Mindazonáltal az telekom.hu vállalja, hogy az ilyen kommunikációs lehetőségeket csak a szükséges mértékben veszi igénybe, és az ilyen lehetőségeket marketing célokra nem használja fel.</p></p> <p><p>  A telekom.hu bizonyos szolgáltatásaihoz  kapcsolódóan adott időközönként tájékoztató anyagokat küldünk ki ügyfeleinknek, melyekben a szolgáltatásokhoz kapcsolódó újdonságokról adunk hírt. Azok az ügyfelek, akik nem kívánnak ilyen leveleket kapni, egy ezt a szándékot tudató e-mail elküldésével a jövőben bármikor lemondhatják ezt a tájékoztató szolgáltatást.</p></p> <div><h3>  Adatok letöltése</h3><p>  A Magyar Telekom ügyfeleként jogosult vagy arra, hogy a Magyar Telekom által Rólad kezelt személyes adatokhoz hozzáférj a fent megjelölt módon kívül.</p><p>  A Magyar Telekom által üzemeltetett t-email szolgáltatás részletei <a href="/lakossagi/szolgaltatasok/mobil/kapcsolodo-szolgaltatasok/uzenetkuldes/t-email" target="_blank"> ezen a linken </a> találhatóak (POP3/IMAP/SMTP megoldással exportálhatóak a levelek).</p><p>  <a href="/lakossagi/ugyintezes/gyakori-kerdesek/1287/hogyan_tudom_beallitani_t_email_hu_vegzodesu_e_mail_cimemet_mobil_keszulekemen_?appid=tudasbazis&tudasbazis-eventType=1" target="_blank"> Így állíthatod be </a> mobiltelefonkészülékeden a fiókot.</p></div> <p><p>  <a href="https://www.telekom.hu/static-la/sw/file/Outlook_2016_beallitasa.pdf" target="_blank"> Így állíthatod be </a> fiókodat Outlookban.</p></p> <p><p>  Lehetőséged van arra, hogy postafiókodhoz tartozó névjegyzékedet exportáld, amit a t-email felületen a „Címjegyzék” menüponton belül az „Import/Export” almenüben tudsz kezdeményezni. Az exportálás során többféle exportálási módot is választhatsz, amely segíti az névjegyzék elhordozását.</p></p> <div><h3>  Másolatkészítés</h3><p>  A Magyar Telekom Nyrt. kiemelten fontosnak tartja, hogy modern, 21. századi vállalatként hozzájáruljon a fenntartható fejlődéshez. A Telekom kifejezett célja, hogy minél több területen vezesse be a papírmentes működést.</p><p>  Mindezekre tekintettel a Telekom a vonatkozó jogszabályi előírások alapján 2016. május 17. napjától az eredeti, papíralapú dokumentumokról hiteles elektronikus másolatok irattá történő átalakítását végzi a másolatkészítési rendben meghatározott feltételek szerint.</p></div> <div><h3>  Adatvédelmi tájékoztató – alkalmazásokhoz</h3><p>  A Magyar Telekom mobil alkalmazásainak használata során a <a href="#dokumentumok" target="_blank"> Kapcsolódó dokumentumokban </a> foglaltak az irányadóak.</p></div> <div><h3>  Kapcsolódó dokumentumok</h3><span>   [</span><span>  PDF,</span><span>   239,7 kB]</span><span>   [</span><span>  PDF,</span><span>   227,1 kB]</span><span>   [</span><span>  PDF,</span><span>   272 kB]</span><p>      </p><p>  Szolgáltatásainkkal kapcsolatos részletes dokumentáció:<a href="https://www.telekom.hu/rolunk/szolgaltatasok/aszf/lakossagi" target="_blank"> https://www.telekom.hu/rolunk/szolgaltatasok/aszf/lakossagi </a>Az Adatkezelésről, adatbiztonságról ÁSZF-ünk 5. sz. melléklete rendelkezik.</p></div> <div><h3>  További dokumentumok</h3><span>   [</span><span>  PDF,</span><span>   76,1 kB]</span><span>   [</span><span>  PDF,</span><span>   187,7 kB]</span><p>     </p><p>        </p><span>  Lépj velünk kapcsolatba</span><span>  Keress minket chaten, e-mailben vagy akár telefonon.</span><span>  Üzletkereső</span><span>  Keresd meg a legközelebbi üzletet és foglalj időpontot!</span><span>  Keress az oldalon</span><span>  Találd meg gyorsan és egyszerűen az információkat.</span><span>  Együtt.Veled</span></div> <div><span>  English</span><p>  © 2023 Magyar Telekom Nyrt.</p><span>  Vissza az oldal tetejére</span></div> <div><h2>  Adataid védelme fontos a számunkra!</h2><p>  Ez a weboldal sütiket és egyéb nyomon követésre alkalmas megoldásokat használ. Kérjük az alábbi gombok segítségével nyilatkozz arról, hogy az oldal működéséhez szükséges, és így mindig bekapcsolt sütiken felül milyen választható sütiket és egyéb megoldásokat használhatunk a weboldalunkon történő böngészésed során.<a href="" target="_blank"> További részletek </a></p><p>  Sütik részletei és beállításai:</p><span>  Mindig aktív</span><p>  Biztosítják a megfelelő működést és látogatóink személyes azonosítása nélkül gyűjtenek információt a weboldal használatáról.</p></div> <p><p>  Felhasználói szintű viselkedési adatok összegyűjtésével segítenek, hogy látogatóink számára releváns ajánlatokat kínáljunk.</p></p> <p><p>  Részletesebb, elemzési célú információt nyújtanak, így segítenek weboldalunk ügyfélfókuszú továbbfejlesztésében.</p></p> <p><p>  Sütiket és egyéb nyomon követésre alkalmas megoldásokat használunk az oldalunk megfelelő működésének biztosításához, a tartalmak és hirdetések személyre szabásához, közösségi média funkciók felkínálásához és az oldalunk látogatottságának elemzéséhez. A feltétlenül szükséges sütik elengedhetetlenek a weboldal működéséhez és nem lehet kikapcsolni őket a rendszerünkből. A statisztikai, vagy hirdetési sütik segítségével bizonyos esetekben oldalhasználattal kapcsolatos információkat is megosztunk hirdetési és elemzési szolgáltatásokat nyújtó partnereinkkel.<a href="https://www.telekom.hu/static-la/sw/file/Cookie-policy.pdf" target="_blank"> Részletes sütitájékoztató </a></p></p>