<div><h1>  Bij Telenet zit je privacy goed!
</h1></div> <div><h2>  
    Onze beloftes
</h2><p>  Je persoonlijke gegevens, die zijn van jou. Je deelt ze niet zomaar met iedereen. Daar denken we bij Telenet net zo over. Als je ervoor kiest om je gegevens met ons te delen, beloven wij dat we er zorgzaam en verantwoord mee omgaan. 
</p><p>  Je gegevens zijn van jou. Wat wij er commercieel gezien mee doen, beslis jij. Als wij je beter kennen, kunnen we zorgen voor een <b> Telenet-ervaring die écht bij je past </b>.
</p><p>  Telenet spreekt<b> klare taal </b></p></div> <p><p>   Wat doen we met je gegevens? Waarom doen we dat? Hoe lang houden we alles bij? En met wie delen we wat? <b> Bij Telenet hebben we geen geheimen. </b>
</p></p> <p><p>  Of het nu gaat over je adres, telefoonnummer of je kijkgedrag: je gegevens zijn veilig. Als we je gegevens gebruiken, houden we ons altijd aan de <b> privacywetgeving </b></p></p> <div><h5>  Over welke gegevens gaat het eigenlijk?</h5><p>  Dat hangt af van welke diensten je bij Telenet hebt natuurlijk. Bij Telenet spreken we over 4 soorten gegevens: </p><p>  <b> Gebruikersgegevens: </b> dit zijn je persoonlijke gegevens, onafhankelijk van je producten of diensten. Het gaat bijvoorbeeld over je naam, adres, contactgegevens,…</p><p>  <b> Transactiegegevens: </b> dit gaat over gegevens die gelinkt zijn aan je gebruik van Telenet-diensten zoals bijvoorbeeld locatiegegevens, kijkgedrag,…</p></div> <p><p>  <b> Afgeleide gegevens: </b> dit zijn gegevens die we afleiden uit je gebruikersgegevens en je transactiegegevens. Daarmee stellen we bijvoorbeeld individuele klantenprofielen samen.</p></p> <p><p>  <b> Gevoelige gegevens: </b> bepaalde persoonsgegevens zijn gevoeliger van aard en worden extra beschermd door de privacywetgeving. Zoals bijvoorbeeld gegevens over je gezondheid. Telenet verzamelt en gebruikt deze data in de regel niet. Een uitzondering is bijvoorbeeld een attest van invaliditeit als je een sociaal tarief aanvraagt.</p></p> <p><p>  Meer lezen over welke gegevens we verwerken? Lees dan ons <a href="/content/dam/www-telenet-be/assets/Pdf/Privacy/Privacybeleid_Telenet_Feb21_final%20version_NL.pdf" target="_blank"> privacybeleid, hoofdstuk 3a </a>.</p></p> <div><h5>  Waarom verwerkt Telenet deze gegevens?</h5><p>  De meeste van deze gegevens zijn <b> noodzakelijk </b>. Ze zijn nodig om je producten te leveren of te installeren, voor het gebruik van het Telenet-aanbod of om je aanrekening te kunnen sturen.</p><p>  Soms is Telenet ook <b> wettelijk verplicht </b> om bepaalde informatie bij te houden. Natuurlijk altijd met het volle respect voor jouw privacy. </p><p>  Er is ook ons <b> gerechtvaardigd belang </b>. In dat geval is het nodig om persoonsgegevens te verwerken om onze belangen te beschermen. Bijvoorbeeld om onze netwerken en infrastructuur te beschermen, monitoren we het verkeer op onze netwerken. Ook om onze producten en dienstverlening te verbeteren kan het noodzakelijk zijn persoonsgegevens te verwerken.    </p></div> <p><p>  Tenslotte gebruiken we je gegevens ook voor <b> commerciële doeleinden </b>, om je reclame te sturen over onze producten bijvoorbeeld. Welke van je gegevens we mogen gebruik hiervoor, bepaal jij zelf via je <a href="/residential/nl/juridische-info/privacy-instellingen/" target="_blank"> privacy-instellingen </a>. Liever helemaal geen reclame? Kies dan voor de full opt-out (of volledige uitschrijving) via je <a href="/residential/nl/juridische-info/privacy-rechten/" target="_blank"> privacy-rechten </a>.</p></p> <p><p>  Alle details over waarom we je gegevens verwerken, vind je in ons <a href="/content/dam/www-telenet-be/assets/Pdf/Privacy/Privacybeleid_Telenet_Feb21_final%20version_NL.pdf" target="_blank"> privacybeleid, hoofdstuk 3c </a>. </p></p> <div><h5>  Op wie is het Telenet privacybeleid van toepassing?</h5><p>  Alle <b> natuurlijke personen </b> (geen bedrijven) die gebruik maken van onze producten en diensten. </p><p>  Concreet gaat het over onze <b> klanten, ex-klanten en toekomstige klanten </b>. Maar ook over werknemers die via hun werkgever gebruik maken van Telenet-diensten, contactpersonen van onze leveranciers en partners, bezoekers van onze winkelpunten en bedrijfsgebouwen, bezoekers van onze websites, gebruikers van onze apps, deelnemers aan wedstrijden, events, acties,...</p></div> <p><p>  <b> Opgelet! </b> Safespot, TADAAM en BASE hebben hun eigen privacybeleid. Voor andere producten zoals Nuki en Ring is Telenet alleen een doorverkoper, en is het Telenet-privacybeleid niet van toepassing. </p></p> <div><h2>  
    Alles over jouw privacy bij Telenet
</h2><p>  Hoe mogen wij jouw data gebruiken? Jij kiest. Dat doe je via je privacy-instellingen. Er zijn vier niveau’s: van algemeen tot uniek.
</p><span>   Pas je privacyniveau aan </span><p>  Met je privacyrechten krijg je meer inzicht en controle over de gegevens die wij van jou verwerken.</p><span>   Oefen je rechten uit </span><p>  Is er toch iets misgegaan met je gegevens? Dan kan je een inbreuk op je privacy snel en eenvoudig rapporteren.</p><span>   Rapporteer inbreuk </span></div> <p><p>  Soms is het nodig dat we je gegevens delen. Met bijvoorbeeld externe leveranciers die in onze opdracht werken, omdat we daar wettelijk toe verplicht zijn of omdat je zelf toestemming gaf.

</p></p> <p><p>  Dankzij cookies weten we wie je bent als je onze website bezoekt. Dat maakt onze site gebruiken heel gemakkelijk. Welke info je met ons deelt, kies je zelf!</p></p> <div><h2>  
    Contacteer ons
</h2><p>  Zit je na het lezen van deze pagina en het privacybeleid nog steeds met vragen over je privacy? Stel je vraag aan het Telenet Privacy Team.</p><span>   Vraag stellen </span><p>  Heb je een klacht ivm de verwerking van je persoonsgegevens door Telenet of wil je een procedure starten voor bemiddeling? Surf naar de website van de <a href="https://www.gegevensbeschermingsautoriteit.be/burger" target="_blank"> GBA </a>.</p><p>  Zo, dit was de samenvatting van ons privacybeleid. Wil je alles in detail nalezen? Download dan ons volledige privacybeleid. </p></div> <div><span>   Download privacybeleid </span></div> <div><h5>  
                Je browser is verouderd
            </h5><span>  Vind ons ook op</span><span>  © Telenet 2023 - Telenet BV – Liersesteenweg 4, 2800 Mechelen – BTW BE 0473.416.418 - RPR Antwerpen, afd. Mechelen</span><p>  We hechten belang aan je privacy</p></div> <div><h2>  Cookievoorkeuren </h2></div> <div><h3>  Cookievoorkeuren beheren</h3></div> <div><h4>  Noodzakelijke cookies</h4><label>  Noodzakelijke cookies</label><p>  Deze cookies zorgen voor een optimale en veilige werking en helpen ons om onze website voortdurend te verbeteren. Deze cookies slaan geen persoonlijk identificeerbare informatie op. Ze zijn noodzakelijk voor interactie of het opslaan van voorkeuren, zoals bv. je taalvoorkeur. Deze cookies zijn standaard ingesteld en kunnen niet aangepast worden, omdat we zonder deze cookies de goede werking van onze websites niet kunnen garanderen.</p></div> <div><h4>  Analytische cookies</h4><label>  Analytische cookies</label><p>  Deze cookies zorgen ervoor dat we informatie kunnen verzamelen over je bezoek aan onze website. Zo meten we onder andere welke pagina’s je bezoekt, de tijd die je op onze site doorbrengt, het aantal kliks op een bepaalde button, ... Deze data gebruiken we om inzichten te verzamelen om zo onze website voortdurend te optimaliseren.</p></div> <div><h4>  Personalisatie cookies</h4><label>  Personalisatie cookies</label><p>  Deze cookies helpen ons om je beter te leren kennen zodat we de inhoud van de website beter kunnen afstemmen op je behoeften, interesses en voorkeuren.</p></div> <div><h4>  Advertentie cookies                                                           </h4><label>  Advertentie cookies                                                           </label><p>  Deze cookies zorgen ervoor dat derde partijen je surfgedrag kunnen volgen en data kunnen verzamelen, om je zo op andere websites relevantie advertenties te kunnen tonen. Wie deze derde partijen zijn, kan je nalezen in ons cookiebeleid.</p></div> <div><h4>  Sociale media cookies</h4><label>  Sociale media cookies</label><p>  Deze cookies worden aangeboden door derden om bepaalde sociale mediafuncties mogelijk te maken zoals bv. Een twitter 'Tweet'-knop, LinkedIn 'Share'-knop of een YouTube-video.</p><p>  Back</p></div> <div><h3>  Performance Cookies</h3><label>  Vendor Search</label><p>  Clear Filters</p><label>  Information storage and access</label><span>  Consent</span><span>  Leg.Interest</span><p>  All Consent Allowed</p><label>  Select All Vendors</label><label>  Select All Vendors</label><label>  All Consent Allowed</label><ul>  <li>host description</li></ul><span>  View Cookies</span><ul>  <li>REPLACE-WITH-DYANMIC-HOST-ID</li></ul></div>