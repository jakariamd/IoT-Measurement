<div><h1>  
            
            Privacy
        </h1><span>  
                                Privacy
                                </span><span>  
                                Je gegevens
                                </span><span>  
                                Veiligheid
                                </span><span>  
                                Je rechten
                                </span><span>  
                                Beveiligingslek
                                </span></div> <div><span>  
                                Safe Online
                                </span></div> <div><h2>  
            
            Onze visie op privacy
        </h2><p>  Ziggo respecteert je privacy. Niet vanwege de wet, maar omdat we net zoveel waarde hechten aan privacy als jij. Daarom gaan we zorgvuldig om met je gegevens.</p></div> <div><h2>  
            
            Onze privacybeloftes
        </h2></div> <div><h3>  
            
            1. We nemen je privacy serieus
        </h3><p>  Ons privacybeleid is erg belangrijk voor ons. Bij iedere keuze die we maken, nemen we maatregelen om je privacy zo goed mogelijk te beschermen.</p><p>  Daarvoor hebben we een privacyteam opgericht. De coördinatie van ons privacybeleid is in handen van een Privacy Officer.</p><p>  Verder zijn we lid van DDMA, de brancheorganisatie voor marketing en data. DDMA-leden moeten zich houden aan de wet en de Nederlandse Reclame Code.</p></div> <div><h3>  
            
             2. Je gegevens zijn veilig
        </h3><p>  De inhoud van je gesprekken, berichten of databestanden blijft geheim. Het is voor ons bij wet verboden om de inhoud van bel-, sms- en internetverkeer te bekijken zonder expliciete toestemming. En daar houden we ons natuurlijk aan.</p><p>  Ook verkopen we je persoonsgegevens niet aan anderen.</p></div> <div><h3>  
            
             3. Je houdt controle over je gegevens
        </h3><p>  De gegevens die we over je vastleggen en verwerken, zijn van jou. En jij hebt én houdt controle over die gegevens.</p><p>  Via deze website zie je welke gegevens we vastleggen, kun je ze laten aanpassen of zelfs laten verwijderen. Ga je ons verlaten? Dan kun je je gegevens eenvoudig meenemen.</p></div> <div><h3>  
            
            4. We houden je op de hoogte
        </h3><p>  Als we ons Privacy Statement wijzigen, passen we dit aan op onze website en brengen we je op de hoogte.</p></div> <div><h2>  
            
            Privacy-incidenten
        </h2></div> <div><h3>  
            
            Melden privacy-incident
        </h3><p>  Mocht
 er bij ons onverwacht iets niet goed gaan met de bescherming van je 
persoonsgegevens, dan melden we dit direct bij de Autoriteit 
Persoonsgegevens.</p><p>  Als dit privacy-incident voor jou ongunstige gevolgen heeft, hoor je 
dat zo snel mogelijk. We informeren je over wat we gaan doen om de gevolgen zo veel mogelijk te beperken.</p></div> <div><h3>  
            
            Wie is er verantwoordelijk?
        </h3><p>  De verantwoordelijken voor het verzamelen, beveiligen en gebruik van je gegevens zijn:</p><p>  <b> Ziggo B.V. - Ziggo Services B.V. </b>
Postbus 43048
3540 AA Utrecht</p><p>  <b> Ziggo Zakelijk Services B.V. (Zoranet Connectivity B.V. / Esprit Telecom B.V.) </b>
Postbus 43048
3540 AA Utrecht</p></div> <div><h2>  
            
            Privacy Statement
        </h2><p>  In ons Privacy Statement staat:</p><ul>  <li>Welke persoonsgegevens we gebruiken</li><li>Wat we doen met jouw persoonsgegevens</li><li>Met wie we je gegevens delen</li><li>Een toelichting over jouw rechten als het gaat om je persoonsgegevens</li><li>Hoe je contact met ons kunt opnemen over privacy</li></ul></div> <div><h2>  
            
            Wat zijn persoonsgegevens?
        </h2></div> <div><h3>  
            
            Gegevens verzamelen
        </h3><p>  We verzamelen gegevens over wie je bent: je persoonsgegevens. En wat je doet. Dit zijn je gebruiksgegevens van bijvoorbeeld tv en internet. We bewaren je gegevens niet langer dan nodig is. In ons <a href="https://cdn.vodafoneziggo.nl/content/dam/ziggo/voorwaarden/privacy/Privacy-Statement-VFZ-NED-20220801.pdf" target="_blank"> Privacy Statement </a> kun je lezen hoe lang dat is.</p></div> <div><h3>  
            
            Profielen
        </h3><p>  Met de persoonsgegevens die we verzamelen, maken we profielen, bijvoorbeeld op basis van woonplaats, leeftijd of gezinssamenstelling. Profielen helpen ons bij het verbeteren van onze diensten. Of om je een goed aanbod te kunnen doen.</p><p>  Als je niet wilt dat wij je gegevens gebruiken voor profielen, vul dan het <a href="https://www.ziggo.nl/mijn-ziggo/gegevens/privacy#bezwaar" target="_blank"> bezwaarformulier </a> in Mijn Ziggo in.</p></div> <div><h2>  
            
            Wat we doen met je gegevens
        </h2><span>  We verzamelen je gegevens niet zomaar. Dat mag ook niet. Alle gegevens verzamelen we met een bepaald doel, de belangrijkste staan hieronder aangegeven. Zie voor een volledig overzicht ons <a href="https://cdn.vodafoneziggo.nl/content/dam/ziggo/voorwaarden/privacy/Privacy-Statement-VFZ-NED-20220801.pdf" target="_blank"> Privacy Statement </a>.</span><p>  Als je klant bij ons wordt, hebben wij je accountgegevens nodig om je bestelling in onze systemen vast te leggen. Om je een toestel te kunnen leveren of abonnement voor je af te sluiten, kunnen wij daarnaast enkele financiële checks doen.</p></div> <p><p>  Om je een abonnement of product te kunnen leveren hebben we je account- en gebruiksgegevens nodig. Die gegevens gebruiken we ook voor het verbeteren van onze diensten.</p></p> <p><p>  We gebruiken accountgegevens, gebruiksgegevens en financiële gegevens om rekeningen voor je te kunnen maken, aan je te versturen en om ervoor te zorgen dat deze door jou betaald worden.</p></p> <p><p>  We gebruiken je accountgegevens om je te informeren over bestaande en nieuwe producten en diensten, tenzij je je hiervoor hebt afgemeld.</p></p> <p><p>  We informeren je ook over speciale acties of bepaalde interessante content. Wanneer je hiervoor toestemming hebt gegeven, gebruiken wij daarbij je account-, gebruiks- en financiële gegevens, om aanbevelingen en aanbiedingen zo veel mogelijk aan te passen aan jouw persoonlijke situatie.</p></p> <p><p>  Als je meedoet aan een prijsvraag of je aanmeldt voor bepaalde voordelen, gebruiken we je accountgegevens ook.</p></p> <p><p>  Helaas kan iedereen slachtoffer worden van fraude en identiteitsdiefstal. Ook jij. Om dit zoveel mogelijk te voorkomen, maken we gebruik van accountgegevens, gebruiksgegevens en financiële gegevens.</p></p> <p><p>  We bieden websites en apps aan zodat je diensten bij ons kunt afnemen, zelf zaken online kunt regelen en met ons kunt communiceren. Afhankelijk van de precieze websites en apps, gebruiken wij hiervoor je account-, gebruiks- en financiële gegevens.</p></p> <p><p>  Door accountgegevens en gebruiksgegevens te analyseren, krijgen we inzichten die nuttig zijn voor jou, voor ons en voor derden.</p></p> <p><p>  Zulke statistische analyses en rapportages voeren we alleen uit met informatie die niet meer tot jou persoonlijk te herleiden is.</p></p> <p><p>  Je kunt op verschillende manieren contact met ons opnemen. Als je dat doet, krijgen we accountgegevens, gebruiksgegevens en financiële gegevens over jou, zoals je klantnummer en de inhoud van je vraag of klacht.</p></p> <p><p>  Ook kun je zelf tips delen of vragen stellen binnen onze communities. Daarvoor hebben we je accountgegevens nodig.</p></p> <p><p>  Vanzelfsprekend houden wij ons aan de wet. In uitzonderlijke gevallen moeten we jouw persoonsgegevens aan de overheid of aan derden geven, bijvoorbeeld in geval van een strafrechtelijk onderzoek.</p></p> <p><p>  Bekijk voor meer informatie over welke gegevens wij verwerken ons Privacy Statement.</p></p> <div><h2>  
            
            Wat we doen om je gegevens te beveiligen
        </h2><span>  Met spullen van een ander ben je altijd extra voorzichtig. Dus om je gegevens te beschermen, nemen we grondige veiligheidsmaatregelen, zoals:</span><ul>  <li>Het scannen van onze netwerkinfrastructuur op virussen, schadelijke software en inbraakpogingen.</li><li>We bewaren de logfiles van de opgespoorde virussen of beveiligingslekken.</li><li>We laten geregeld de infrastructuur en onze beveiligingsprocessen controleren door onafhankelijke auditors.</li><li>We vragen naar aanvullende informatie zoals je postcode, adres en klantnummer als je iets telefonisch wilt wijzigen of kopen.</li></ul></div> <div><h3>  
            
            Wat kun je zelf doen?
        </h3><span>  Je kunt zelf voorzorgsmaatregelen nemen om ervoor te zorgen dat je gegevens beschermd zijn:</span><ul>  <li>Let goed op welke links je aanklikt in e-mails en op websites. Als je twijfelt, klik dan niet op de link.</li><li>Pas op met downloaden van apps via onofficiële kanalen.</li><li>Maak geen verbinding met onbeveiligde wifi-netwerken die je niet vertrouwt.</li><li>Geef wijzigingen in je gegevens op tijd aan ons door.</li><li>Meld fraude en oplichting bij de <a href="https://www.fraudehelpdesk.nl/fraude-melden/" target="_blank"> Nationale Fraudehelpdesk </a>.</li></ul></div> <div><h2>  
            
            Je rechten op een rij
        </h2><p>  Je gegevens zijn van jou. En daarom heb je natuurlijk bepaalde rechten.</p></div> <div><h3>  
            
            Je bent of was onze klant
        </h3><p>  We mogen je gegevens onder voorwaarden verzamelen en bewerken. Dat is in de wet geregeld.</p><p>  Je hebt het recht om:</p><ul>  <li>Te zien welke gegevens we met welk doel verzamelen</li><li>Verkeerde gegevens te verbeteren</li><li>Gegevens te laten verwijderen</li><li>Het verwerken van gegevens te blokkeren</li><li>Je gegevens over te dragen</li></ul></div> <div><h3>  
            
             Als je (nog) geen klant bent
        </h3></div> <div><h2>  
            
            Gegevens opvragen
        </h2><p>  Je hebt het recht om de gegevens die we van je hebben in te zien. Daarom kun je een overzicht bij ons opvragen van de gegevens die we verzamelen, met welk doel we dat doen en met welk soort organisaties we die gegevens delen.</p><p>  Deze gegevens stellen wij digitaal beschikbaar en kun je daarna eenvoudig downloaden.</p></div> <div><h3>  
            
            Je facturen
        </h3></div> <div><h3>  
            
            Je e-mails
        </h3><ul>  <li>Log in op <a href="https://mail.ziggo.nl/appsuite/" target="_blank"> Ziggo Mail </a>.</li><li>Klik op <b> E-mail </b>.</li><li>Selecteer <b> Postvak IN </b>.</li><li>Scroll in de lijst naar beneden totdat je je oudste mailtje ziet.</li><li>Klik op <b> Selecteer alles </b> boven je e-mails.</li><li>Boven je e-mails verschijnt nu een <b> oranje hamburgermenu </b>. Selecteer deze.</li><li>Kies voor <b> Opslaan als bestand </b>.</li></ul></div> <div><h2>  
            
            Gegevens wijzigen
        </h2><p>  Als
 we je gegevens verkeerd hebben opgeslagen, kun je dit melden en deze 
gegevens laten wijzigen. Zo help je ons om alles zo compleet en correct 
mogelijk te houden.</p></div> <div><h2>  
            
             Gegevens laten verwijderen
        </h2><p>  In bepaalde gevallen mag je ons vragen om je gegevens te verwijderen.</p></div> <div><h3>  
            
            Wissen?
        </h3><span>  Je kunt een verzoek doen om je gegevens te verwijderen als:</span><ul>  <li>We de gegevens die we van je hebben verzameld niet langer nodig hebben</li><li>Je jouw toestemming intrekt om bepaalde gegevens te verwerken</li><li>Je een specifieke reden hebt om bepaalde gegevens te laten wissen</li><li>Je jonger bent dan 16 jaar en de gegevens zijn verzameld via een website of app</li><li>De gegevens zijn verzameld voor direct marketingactiviteiten</li><li>Als je vindt dat we de gegevens niet mogen bewaren</li></ul></div> <div><h3>  
            
            Toch verwerken
        </h3><span>  We kunnen niet altijd aan je verzoek voldoen. Soms hebben we een goede reden om je gegevens nog te verwerken. Bijvoorbeeld als:</span><ul>  <li>We een goede grond hebben om je gegevens (nog) te verwerken</li><li>We nog bezig zijn met de afhandeling van een klacht</li><li>We wettelijk verplicht zijn om je gegevens te bewaren</li></ul><p>  Als we je verzoek om gegevens te verwijderen afwijzen, laten we je altijd weten waarom. Afhankelijk van hoe je de aanvraag hebt gedaan, krijg je een reactie per post, e-mail of in Mijn Ziggo.</p></div> <div><h3>  
            
            Toch bewaren
        </h3><p>  We kunnen niet altijd aan je verzoek voldoen. Soms hebben we een goede reden om je gegevens nog te bewaren. Bijvoorbeeld als:</p><ul>  <li>Je een contract hebt waarvoor het nodig is om je gegevens te bewaren</li><li>We wettelijk verplicht zijn om je gegevens te bewaren</li><li>We nog bezig zijn met de afhandeling van een klacht.</li></ul><p>  Als het niet mogelijk is jouw gegevens te verwijderen, laten we je altijd weten waarom. Afhankelijk van hoe je jouw verzoek hebt ingediend, krijg je een reactie per post, e-mail of in Mijn Ziggo.</p></div> <div><span>  Ga naar Mijn Ziggo</span><span>  Ga naar Mijn Ziggo</span></div> <div><h2>  
            
            Bezwaar maken
        </h2><p>  Je kunt in bepaalde situaties bezwaar maken tegen het gebruik van je gegevens. Je kunt bezwaar maken tegen het gebruik van je gegevens als:</p><ul>  <li>Je bent klant bij Ziggo en wil niet dat we je gegevens voor direct marketing gebruiken. Dit kun je makkelijk zelf wijzigen in Mijn Ziggo bij <a href="https://www.ziggo.nl/mijn-ziggo/gegevens/contractvoorkeuren-wijzigen" target="_blank"> Contactvoorkeuren </a>. Heb je nog geen Mijn Ziggo account? Ga dan naar <a href="/klantenservice/abonnement/gegevens-wijzigen/recht-van-verzet" target="_blank"> recht van verzet </a>.</li><li>Je bent <u> geen </u> klant bij Ziggo en wil niet dat we je gegevens voor direct marketing gebruiken. Ga dan naar <a href="/klantenservice/abonnement/gegevens-wijzigen/recht-van-verzet-geen-klant" target="_blank"> recht van verzet </a>.</li></ul></div> <ul><ul>  <li>De gegevens niet (meer) voor een doel worden verwerkt waarvoor ze verzameld zijn.</li><li>Je in een specifieke persoonlijke situatie zit.</li><li>Als je niet wilt dat wij je gegevens gebruiken voor historisch of wetenschappelijk onderzoek of voor statistiek.</li></ul></ul> <div><h3>  
            
            Toch verwerken
        </h3><p>  We kunnen niet altijd aan je verzoek voldoen. Soms hebben wij een goede reden om je gegevens nog te verwerken. Bijvoorbeeld als:</p><ul>  <li>Er een publiek belang is bij de verwerking</li><li>We een goede grond hebben om de gegevens nog te verwerken</li><li>We nog bezig zijn met de afhandeling van een klacht</li></ul><p>  Als wij je verzoek om gegevensverwerking te staken afwijzen, laten we je altijd weten waarom. Afhankelijk van hoe je de aanvraag hebt gedaan, krijg je een reactie per post, e-mail of in Mijn Ziggo.</p></div> <div><h2>  
            
            Gegevens overdragen
        </h2><p>  Natuurlijk raken we je liever niet kwijt. Maar als je toch naar een andere provider gaat, heb je het recht om je gegevens bij ons op te vragen en aan je nieuwe provider over te dragen. Afhankelijk van de gegevens die je wilt overdragen kun je dat op verschillende manieren doen.</p><ul>  <li>Jouw privacy in <a href="https://www.ziggo.nl/mijn-ziggo/gegevens/" target="_blank"> Mijn Ziggo </a></li><li>Download je gespecificeerde rekeningen in <a href="https://www.ziggo.nl/mijn-ziggo/gegevens/" target="_blank"> Mijn Ziggo </a></li><li>Vraag nummerbehoud aan</li></ul></div> <div><h2>  
            
            Beveiligingslek melden
        </h2><p>  In de telecomsector werken we gezamenlijk aan meer transparantie over maatregelen in de beveiliging van klantgegevens. Heb je een beveiligingsprobleem gevonden op onze website? Meld het ons, zodat we dit gelijk kunnen oplossen.</p></div> <div><h2>  
            
            Privacybeleid met betrekking tot Safe Online
        </h2><p>  In het kort is Safe Online een beveiligingsoplossing gebaseerd op de F-Secure SAFE dienst, bedoeld om apparaten zoals, computers, tablets en smartphones te beschermen. Recentere versies bevatten ook een beheerportaal, F-Secure Avenue, om je te helpen je licenties op al jouw apparaten en die van je gezinsleden eenvoudiger te beheren. Samenvattend verwerken we de volgende informatie:</p><ul>  <li>je naam, e-mailadres en telefoonnummer;</li><li>anonieme beveiligingsgegevens om je apparaat te beschermen;</li></ul></div> <p><p>  De focus van onze gegevensverwerking ligt niet op jouw persoonsgegevens, maar op het gebruik van gegevens om jouw apparaat te beschermen en onze diensten aan te kunnen bieden. Het beheerportaal biedt een beperkte zichtbaarheid onder medegebruikers die hetzelfde abonnement delen. </p></p> <p><p>  Het volledige privacybeleid van F-Secure SAFE is van toepassing op Ziggo Safe Online.</p></p> <div><h3>  
            
            Pakketten
        </h3></div> <div><h3>  
            
            Internet
        </h3></div> <div><h3>  
            
            Bellen
        </h3></div> <div><h3>  
            
            Mobiel
        </h3></div> <div><h3>  
            
            Televisie & Radio
        </h3></div> <div><h3>  
            
            Extra zenders
        </h3></div> <div><h3>  
            
            Interactieve TV
        </h3></div> <div><h3>  
            
            Digitale mediaboxen
        </h3></div> <div><h3>  
            
            Klantenservice
        </h3><p>  <b> Hulp bij </b></p><p>  <b> Alles over </b></p><p>  <b> Veelgezocht </b></p><p>  <b> Contact </b></p></div> <div><h3>  
            
            English
        </h3></div> <div><h3>  
            
            Mijn Ziggo
        </h3></div> <div><h3>  
            
            Over Ziggo
        </h3></div> <div><h3>  
            
            Bezoek ook
        </h3></div> <div><h3>  
            
            Voor klanten
        </h3><p>  Alle rechten voorbehouden 2023 </p><p>  Ziggo</p></div> <div><h2>  ziggo.nl gebruikt cookies</h2><p>  					  Om je zo goed mogelijk van dienst te zijn gebruiken we cookies (waaronder javascripts en beacons).					  Cookies helpen ons om de website goed te laten werken, hem relevanter voor je te maken en om je					  persoonlijke aanbiedingen te doen.  </p><p>  					  Derde partijen plaatsen hiervoor ook cookies. Cookies van derde partijen zijn soms nodig om					  bijvoorbeeld filmpjes te kunnen tonen op onze website of het je mogelijk te maken informatie te					  delen op social media, dan wel om je gepersonaliseerde aanbiedingen te doen.					  Via onze websites verzamelen wij en/of derden gegevens, zoals je klikgedrag op onze websites, je					  IP-adres, en gegevens die je zelf op de website achterlaat.					  Waar het kan combineren we deze gegevens met andere persoonlijke informatie (klantdata) die we van					  je verzameld hebben.					  Wanneer je jouw emailadres achterlaat, kunnen wij je ook een email sturen om je te informeren over					  jouw niet afgeronde bestelling(en) in onze webshop.					</p></div> <p><p>  					  We hebben de optimale keuze voorgeselecteerd. Klik op 'accepteren' als je hiermee akkoord gaat.  					  Meer informatie staat op de <a href="https://www.ziggo.nl/cookies" target="_blank"> cookies-pagina </a>					  en daar kun je ook je <a href="https://www.ziggo.nl/cookies" target="_blank"> instellingen </a>					  aanpassen.					</p></p>