<div><span>  Home</span><span>  Open search</span></div> <div><h1>  Tietosuoja ja Viaplay</h1><p>  Arvostamme luottamustasi meihin.</p></div> <div><h3>  1. Johdanto</h3><p>  Viaplay on palvelu, jonka tarjoaa Viaplay Group Sweden AB (“<strong> Viaplay Group </strong>”), yritystunnus: 556304-7041, osoite: PL 171 04, 104 62 Tukholma, Ruotsi. Viaplay Group on rekisterinpitäjä tämän tietosuojaselosteen (“<strong> Seloste </strong>”) mukaisen henkilötietojen käsittelyn osalta, ellei toisin mainita, ja käyttää henkilötietojasi alla kuvatulla tavalla.</p><p>  Oikeutesi yksityisyyteen on etusijalla kaikessa, mitä teemme. Tavoitteenamme on tarjota sinulle paras suoratoistopalvelu, jonka sisältö on räätälöity ja personoitu juuri sinulle. Tätä varten meidän on käsiteltävä henkilötietojasi, ja tässä Selosteessa selitetään sinulle läpinäkyvästi, miten se tapahtuu henkilötietojasi keräämällä, tallentamalla, käyttämällä ja jakamalla.</p></div> <p><p>  Tämä Seloste koskee sinua, kun luot ja käytät tiliäsi Viaplay-palvelussa, selaat nettisivujamme ja sovelluksiamme, osallistut kyselyihin, kilpailuihin tai käyttäjäryhmiin, tilaamalla uutiskirjeemme tai muutoin, kun olet yhteydessä meihin sosiaalisen median kautta tai käyttämällä mitä tahansa muuta kanavistamme.</p></p> <p><p>  Kehotamme sinua lukemaan tämän Selosteen tarkasti. Jos sinulla on kysyttävää tässä Selosteessa mainituista asioista tai muutoin koskien tietosuojatyötämme tai evästeiden ja muiden teknologioiden käsittelyä, voit ottaa meihin yhteyttä kohdassa 8 mainittujen yhteystietojen kautta. Jos sinulla on kysyttävää Viaplay-palvelusta tai tarvitset apua, kehotamme kääntymään <a href="https://help.viaplay.com/fi/" target="_blank"> helpdesk </a> in tai asiakaspalvelumme puoleen.</p></p> <div><h4>  1.1 Alaikäiset</h4><p>  Sinun on oltava vähintään 18-vuotias voidaksesi luoda Viaplay-tilin. Emme markkinoi tietoisesti alaikäisille tai kerää heitä koskevia henkilötietoja. Alaikäiset voivat käyttää Viaplayta vain vanhemman tai laillisen huoltajan kanssa, valvonnassa ja hyväksynnällä. Suosittelemme vahvasti, että ennen kuin lasten annetaan käyttää Viaplayta, vanhempi tai laillinen huoltaja luo lasten profiilin, joka suodattaa kaiken alaikäisille sopimattomana pidettävän sisällön.</p></div> <div><h4>  1.2 Kolmannen osapuolen palvelut, laitteet ja linkit</h4><p>  Huomaathan, että joissakin tilanteissa emme ole ainoita, jotka käsittelevät henkilötietojasi, kun nautit Viaplayn sisällöstä. Kun esimerkiksi käytät Viaplayta pelikonsolillasi tai älytelevisiollasi, yritys, joka toimittaa sinulle kyseisen konsolin tai television, voi myös käsitellä henkilötietojasi itsenäisenä rekisterinpitäjänä ilman yhteyttä tässä Selosteessa kirjoitettuun. Sama pätee, jos klikkaat linkkiä, joka vie sinut kolmannen osapuolen verkkosivustolle. Näissä tapauksissa myös kyseisen yrityksen vastaavat tietosuojaa koskevat tiedot koskevat sinua. Jos päätät käyttää Viaplayta kolmannen osapuolen kautta (kuten Apple Tv jne.), sinua saatetaan pyytää jakamaan tiettyjä henkilötietoja tällaisille kolmansille osapuolille tai heiltä. Saat tietoa mahdollisesta tietojen jakamisesta ennen sen toteutumista. Lisätietoa kolmansien osapuolten pääsystä tietoihisi löydät kappaleesta 3.</p></div> <div><h3>  2. Miten käsittelemme henkilötietojasi</h3><p>  Tässä kohdassa selitämme, kuinka henkilötietojasi käytetään, jotta voimme tarjota sinulle Viaplayn ja siihen liittyviä asiaankuuluvia kokemuksia, palveluja ja tarjouksia sekä parantaa palvelujamme.</p><p>  Henkilötiedoilla tarkoitetaan mitä tahansa tietoja, jotka voidaan yhdistää sinuun joko suoraan tai epäsuorasti. Tällaisia voivat olla esimerkiksi nimesi, sähköpostiosoitteesi, puhelinnumerosi, luottokorttisi numero, IP-osoitteesi, katseluhistoriasi sekä tiedot kiinnostuksen kohteistasi ja mieltymyksistäsi.</p></div> <div><h4>  2.1 Millaisia henkilötietoja käsittelemme ja <strong> miten  </strong>keräämme tiedot?</h4><p>  Voimme kerätä henkilötietoasi useilla tavoilla:</p><p>  <em> 2.1.1 Tiedot, jotka annat meille suoraan, esimerkiksi käyttämällä Viaplayta, olemalla yhteydessä asiakaspalveluumme, osallistumalla kilpailuun tai vastaamalla kyselyihin </em></p><ul>  <li>nimi, sähköpostiosoite, puhelinnumero, kotiosoite, syntymäaika tai ikä, maksutiedot (katso kohta 2.2.6 alempana) sekä muut tiedot, jotka annat kussakin profiilissa, kun luot ja/tai hallinnoit käyttäjätunnustasi,</li><li>kirjeenvaihto, kun olet yhteydessä meihin (nauhoitukset puheluista, sähköpostit, chat jne.),</li><li>sähköpostiosoite, kotiosoite tai puhelinnumero, kun ilmoittaudut vastaanottamaan markkinointiviestintäämme,</li><li>tiedot, jotka annat osallistuessasi kilpailuun,</li><li>käyttäjätiedot, jotka päätät antaa, kuten arviot, arvostelut ja vastaukset kyselyihin,</li></ul></div> <ul><ul>  <li>sosiaalisen median tiliisi liittyvät tiedot, kun jaat sisältöä Viaplaysta tai otat meihin yhteyttä sosiaalisen median kautta (huomioithan, että sinua koskevat myös sosiaalisen median tarjoajan omat tietosuojakäytännöt, kun toimit sosiaalisen median tililläsi),</li><li>käyttäjätunnus ja salasana.</li></ul></ul> <p><p>  <em> 2.1.2 Tiedot, jotka syntyvät, kun käytät Viaplayta </em></p></p> <p><p>  Nauttiessasi Viaplayn sisällöstä, saatamme kerätä ja jatkokäsitellä tietojasi palvelun käytöstä.</p></p> <p><p>  Kerättyjä tietoja käsitellään muun muassa käyttäytymisesi perusteella ja yhdistetään käyttäjäprofiiliisi henkilökohtaisen kokemuksen tarjoamiseksi. Voit aina luoda lisää käyttäjäprofiileja, jotta jokaisella kotitaloudessasi Viaplayta käyttävällä henkilöllä olisi räätälöity profiili (huomioithan, että kaikilla, joilla on pääsy tilillesi, on pääsy kaikkiin käyttäjäprofiileihin).</p></p> <p><p>  Lisäksi riippuen evästeasetuksistasi, selailukäyttäytymisesi alustoillamme uloskirjautumisen aikana voidaan linkittää sinuun ja sitä voidaan käyttää tarjotaksemme sinulle personoidun kokemuksen, kun kirjaudut sisään (katso kohta 2.2.1 alla).</p></p> <div><p>  Viaplayn käytöstä syntyvät tiedot:</p><ul>  <li>käyttäjäprofiilin käyttäytymistä koskevat tiedot, kuten katselukäyttäytyminen, suoratoistohistoria, ”Oma listani” -sisältö, missä kohtaa käyttäjäprofiili poistui toistosta (toiminto nimeltä “jatka katselua”) ja kuinka profiili navigoi palvelussa,</li><li>asuinmaa (maa, jonka olet ilmoittanut palveluun) ja sijainti (maa, josta käsin käytät sisältöä),</li><li>muut tiedot, jotka on kerätty evästeiden tai vastaavien tekniikoiden avulla vierailuistasi Viaplay-alustoilla. Joitain Viaplay-alustoilla käytettäviä evästeitä saatetaan käyttää markkinointitarkoituksiin (katso kohta 2.2.3 lukeaksesi lisää markkinoinnista ja lisätietoa evästeiden käytöstämme saat <a href="https://viaplay.fi/cookies" target="_blank"> täältä </a>),</li></ul></div> <ul><ul>  <li>rajatut tiedot sosiaalisen median tilistäsi, kuten sähköpostiosoitteesi, kun jaat sisältöä Viaplaysta sosiaalisessa mediassasi (emme kuitenkaan käytä sellaista tietoa mihinkään tarkoitukseen).</li></ul></ul> <p><p>  <em> 2.1.3 Tiedot, joita jaamme tai hankimme ulkoisista lähteistä </em></p></p> <p><p>  Jaamme tai hankimme henkilötietoja joskus muista lähteistä. Tämä tietojen jakaminen on tarpeellista joko meille tai tiedot jakavalle taholle. Esimerkiksi:</p></p> <ul><ul>  <li>Jaamme tietoa konsernin sisällä saavuttaaksemme liiketoiminnalliset tarkoituksemme ja mahdollistaaksemme palvelujemme markkinoinnin lakisääteisten vaatimusten mukaisesti.</li><li>Jaamme maksupalveluntarjoajien kanssa tietoa ja saamme heiltä tietoa, jotta voit maksaa tilauksesi tai muun sisällön, jonka ostat tai vuokraat Viaplayssa.</li><li>Saatamme joutua jakamaan ja vastaanottamaan tietoja tarjotaksemme sinulle pääsyn Viaplayhin jonkin liiketoimintakumppanimme, jakelijamme tai muun kolmannen osapuolen kautta, johon Viaplay on integroitu.</li></ul></ul> <ul><ul>  <li>Saatamme kerätä tietoja viranomaisilta koskien esim. oikeusvaateita, jotka koskevat meitä suoraan tai epäsuorasti, jos meillä on oikeutettu etu kerätä kyseistä tietoa.</li><li>Jaamme tai luovutamme tietoja, jotka eivät ole henkilötietoja, kuten yhteenlasketut tiedot, kuten mainoksiin liittyvien vuorovaikutusten tai online-konversioiden kokonaismäärä, markkinointialustoille ymmärtääksemme Viaplayn sähköisten markkinointikampanjoiden vaikutuksen.</li></ul></ul> <div><h4>  2.2 Mihin tarkoituksiin käytämme henkilötietojasi ja mitä oikeusperustetta käytämme?</h4><p>  Käsittelemme henkilötietojasi moniin tarkoituksiin, jotka kaikki liittyvät Viaplayn tarjoamiseen sinulle. Jokainen käyttötarkoitus on yhteydessä nk. oikeusperusteeseen, jonka perusteella käsittelemme henkilötietojasi laillisesti. Oikeusperuste voi olla esimerkiksi <em> sopimuksen täytäntöön paneminen </em>, mikä tarkoittaa, että me käsittelemme tietojasi täyttääksemme sopimusvelvoitteemme, joka syntyy esimerkiksi, kun hyväksyt <a href="https://viaplay.fi/terms" target="_blank"> Ehtomme </a>. Saatamme käyttää oikeusperusteena myös <em> oikeutettua etua </em>, mikä tarkoittaa, että perusteemme henkilötietojen käsittelyyn on suurempi kuin tietosuojaoikeuksiisi kohdistuvat haitat. Toimiaksemme näin suoritamme aina tasapainotestin varmistaaksemme, että olemme harkinneet ja punninneet vaikutuksen tietosuojaan suhteessa kyseessä oleviin hyötyihin. Harkitsemme mikä on tarpeellista ja kohtuudella odotettavaa, mutta myös miten minimoida mikä tahansa vaikutus tietosuojaoikeuksiisi, esimerkiksi pseudonymisoimalla tiedot aina kun mahdollista. Jos vastustat henkilötietojesi käsittelyä oikeutetun etumme perusteella, voit olla yhteydessä meihin käyttämällä alla kohdassa 8 olevia yhteystietoja. Saatamme myös toisinaan pyytää <em> suostumustasi </em> käyttää tietojasi. Jos oikeusperuste on suostumus, sinulle annetaan aina mahdollisuus peruuttaa suostumuksesi milloin tahansa, ilman, että se vaikuttaa suostumukseen perustuneen käsittelyn lainmukaisuuteen ennen suostumuksen peruuttamista. Lopuksi meillä saattaa toisinaan olla <em> lakisääteinen velvoite </em> käsitellä tietojasi.</p></div> <p><p>  Alla on lueteltu eri tarkoitukset, joihin käsittelemme henkilötietojasi sekä kuhunkin käsittelytarkoitukseen soveltuva oikeusperuste.</p></p> <p><p>  <em> 2.2.1 Viaplayn tarjoaminen </em></p></p> <p><p>  Käsittelemme henkilötietojasi hallinnoidaksemme ja tarjotaksemme sinulle Viaplayn, kuten:</p></p> <ul><ul>  <li>tunnistaaksenne sinut asiakkaana ja/tai käyttäjänä,</li><li>veloittaaksemme palveluista, joita käytät (laskujen ja maksujen hallinnointi) sekä varmistaaksemme tilausmaksujen toistumisen,</li><li>varmistaaksemme Viaplayn teknisen toimivuuden,</li><li>tarjotaksemme räätälöityä ja personoitua sisältöä perustuen katselu- ja selailukäyttäytymiseesi sekä muihin tietoihin, joita tarjoat meille (lue lisää personoinnista <a href="https://www.viaplaygroup.com/about/data-privacy/data-privacy-behavioural-data-personalisation-and-advertising" target="_blank"> täällä </a>),</li></ul></ul> <ul><ul>  <li>tarjotaksemme sinulle asiakaspalvelua,</li><li>vikojen korjaamiseksi ja käsitelläksemme meille osoittamasi valitukset,</li><li>ilmoittaaksemme sinulle muutoksista palveluihimme.</li></ul></ul> <div><p>  <strong> Oikeusperuste: Sopimuksen täytäntöönpano ja oikeutettu etu </strong></p><p>  <em> 2.2.2 Viaplayn parantaminen </em></p><p>  Käsittelemme henkilötietojasi, kuten tietoa siitä kuinka käytät Viaplayta, kehittääksemme ja parantaaksemme palveluitamme, esimerkiksi:</p><ul>  <li>kootaksemme erilaista tietoa kuten katselukäyttäytymistä tilastoiksi analyyttisiin tarpeisiin, esimerkiksi nähdäksemme mikä sisältö on suosittua ja mikä ei, mitä toimintoja voidaan parantaa ja miten selailusta saadaan mahdollisimman käyttäjäystävällistä,</li><li>jotta voit antaa palautetta eri asiakaskyselyiden kautta (joskus perustuen katseluusi ja käyttäytymiseen Viaplayssa), edellisessä kohdassa mainituista syistä, mutta myös varmistaaksemme, että vastaamme asiakkaiden odotuksiin ja voimme jatkaa asiakastyytyväisyyden kasvattamista, sekä</li></ul></div> <ul><ul>  <li>ymmärtääksemme, diagnosoidaksemme, etsiäksemme ja korjataksemme palveluissamme olevia vikoja.</li></ul></ul> <p><p>  Lisäksi riippuen evästeasetuksistasi, saatamme myös käyttää uloskirjautumiseen liittyviä tietojasi A/B- ja muuhun verkkosivujen testaamiseen parantaaksemme nettisivujen sisältöä ja ymmärtääksemme, mikä toimii parhaiten vierailijoillemme.</p></p> <p><p>  Useimmissa tapauksissa tietojen analysointi suoritetaan perustuen pseudonymisoituun tietoon, joka on erotettu asiakastilistäsi.</p></p> <div><p>  <strong> Oikeusperuste: Oikeutettu etu ja suostumus </strong></p><p>  <em> 2.2.3 Markkinointi </em></p><p>  Voimme käyttää sähköpostiosoitettasi, kotiosoitettasi tai puhelinnumeroasi tarjotaksemme sinulle tarjouksia, uutisia, suosituksia jne. palvelujemme tai, kun olet antanut siihen nimenomaisen suostumuksesi, kumppaniemme palveluiden markkinoimiseksi. Saatamme tarjota sinulle personoitua markkinointia, joka perustuu katselukäyttäytymiseesi ja siihen, miten olet käyttänyt palveluitamme, jotta voimme paremmin räätälöidä tarjouksia, jotka saattavat kiinnostaa sinua. Saatamme myös käyttää henkilötietojasi, kun päätät osallistua markkinointikampanjoihimme, esim. liittyen ”kerro kaverille” viitekehykseen tai vastaavaan.</p></div> <p><p>  Kun rekisteröidyt Viaplayhin, sinulle annetaan aina mahdollisuus kieltäytyä markkinointiviestinnästämme. Jos et enää halua saada markkinointia meiltä, voit koska tahansa ilmoittaa siitä meille klikkaamalla kussakin sähköpostiviestissä olevaa peruutuslinkkiä tai muuttamalla asetuksiasi kohdasta “Tilin yhteenveto”.</p></p> <p><p>  Henkilötietojasi saatetaan lisäksi käyttää sähköisen markkinoinnin tarkoituksiin, muun muassa segmenttien tai kohderyhmien luomiseen tai kohdennetun markkinoinnin lähettämiseksi sinulle sosiaalisessa mediassa ja sähköisissä mainostiloissa joko oikeutetun etumme tai sovellettavien suostumusvaatimusten mukaisesti. Löydät lisää tietoa käyttämiemme evästeiden suostumusvaatimuksista <a href="https://viaplay.fi/cookies" target="_blank"> Evästekäytännöistämme </a></p></p> <div><p>  <strong> Oikeusperusteet: Oikeutettu etu tai sovellettavan kansallisen lain vaatiessa suostumus </strong></p><p>  <em> 2.2.4 Kommunikointi kanssasi </em></p><p>  Käsittelemme henkilötietojasi kommunikoidessamme kanssasi, esimerkiksi kun otat meihin yhteyttä puhelimitse, sähköpostitse tai sosiaalisen median chatissa tai kun osallistut kyselyihin, kilpailuihin tai tekemiimme käytettävyystesteihin. Tällainen viestintä voidaan tallentaa ja säilyttää koulutustarkoituksiin, viestinnän parantamiseksi ja laadun varmistamiseksi sekä voidaksemme dokumentoida, mitä kanssasi on sovittu. Muista, että jos olet yhteydessä meihin sosiaalisen median kautta, myös sosiaalisen median tiedot henkilötietojen käsittelystä pätevät.</p></div> <p><p>  Asiakaspalvelumme on ulkoistettu ammattilaisille, mikä tarkoittaa, että henkilötietojasi käsittelee erillinen yritys meidän lukuumme, kun kommunikoit kanssamme. Olemme sopimuksin varmistaneet, että he käsittelevät henkilötietojasi ohjeidemme mukaisesti samalla tavalla kuin jos huolehtisimme asiakaspalvelusta itse. Lisätietoja siitä, keiden kanssa voimme jakaa henkilötietojasi, löydät alla olevasta kappaleesta 3.</p></p> <div><p>  <strong> Oikeusperusteet: Oikeutettu etu ja sopimuksen täytäntöönpano </strong></p><p>  <em> 2.2.5 Palvelujemme tietomurtojen ja väärinkäytön ehkäiseminen sekä käyttääksemme oikeuttamme oikeusvaateen laatimiseen, esittämiseen tai puolustamiseen </em></p><p>  Käsittelemme henkilötietojasi kaikkien palvelujemme turvallisuuden varmistamiseksi sekä erityyppisten laittomien tai muutoin ehtojamme rikkovan käytön havaitsemiseksi tai estämiseksi. Käsittelemme tietoja myös väärinkäytösten estämiseksi sekä petosten, virushyökkäysten, tekijänoikeusrikkomusten jne. havaitsemiseksi ja estämiseksi. Saatamme myös käsitellä henkilötietoja käyttääksemme oikeutta laatia, esittää tai puolustaa oikeusvaateita ja muita virallisia vaatimuksia tuomioistuimen tai muun viranomaisen edessä. Näitä tarkoituksia varten voimme pyytää ja tallentaa virallisia asiakirjoja.</p></div> <div><p>  <strong> Oikeusperusteet: Oikeutettu etu ja sopimuksen täytäntöönpano </strong></p><p>  <em> 2.2.6 Maksutietojen käsittely määriteltyihin tarkoituksiin </em></p><p>  Säilytämme seuraavia luottokorttitietoja:</p><ul>  <li>ensimmäiset kuusi ja viimeiset neljä numeroa luottokorttinumerostasi avustaaksemme sinua, jos olet unohtanut käyttäjätunnuksesi,</li><li>voimassaoloaika, jotta voimme lähettää sinulle muistutuksia, kun luottokorttisi on vanhenemassa ja jos sinun tarvitsee päivittää kortti Viaplayn palveluun,</li><li>kortin alias tunnistaaksemme onko kyseistä korttia käytetty toisella tilillä,</li><li>myöntäjämaa, jota käytetään siirrettävyyttä koskevista syistä kotimaasi varmistamiseksi, sekä</li><li>korttityyppi ja viimeiset neljä numeroa luottokorttinumerostasi tunnistaaksesi mikä maksukorteistasi on rekisteröity.</li></ul></div> <p><p>  Pyydämme huomioimaan, että maksutietojasi käsitellään muutoin suoraan maksupalveluntarjoajiemme toimesta, jotka ovat itsenäisiä henkilötietojesi rekisterinpitäjiä ja käsittelevät kyseisiä tietoja omien sovellettavien tietosuojakäytäntöjen alaisesti, tarkoituksenaan veloittaa sinua palveluistamme ja sisällöstämme.</p></p> <div><p>  <strong> Oikeusperusteet: Oikeutettu etu ja lakisääteinen velvoite </strong></p><p>  <em> 2.2.7 Lakisääteisten velvoitteiden ja tuomioistuinten/viranomaisten pyyntöjen noudattaminen </em></p><p>  Käsittelemme henkilötietojasi myös silloin, kun laki niin edellyttää, esimerkiksi kirjanpitovelvollisuuden johdosta tai kun olemme velvoitettuja vastaamaan tuomioistuinten tai muiden viranomaisten pyyntöihin.</p><p>  <strong> Oikeusperuste: Lakisääteinen velvoite </strong></p></div> <div><h3>  3. Kenen kanssa jaamme henkilötietojasi?</h3><p>  Toisinaan meidän on jaettava henkilötietojasi saavuttaaksemme tarkoitukset, joita varten olemme niitä keränneet. Voimme esimerkiksi jakaa henkilötietojasi seuraavien tahojen kanssa:</p><ul>  <li>Mikä tahansa konserniimme kuuluvista yrityksistä, esimerkiksi markkinointitarkoituksiin ja uusien tai nykyisten palvelujen kehittämiseksi,</li><li>Ulkopuoliset kumppanit ja toimittajat, sekä EU:n/ETA:n sisällä että sen ulkopuolella (saadaksesi lisätietoa pyydämme tutustumaan kohtaan 5), esimerkiksi asiakaskyselyissä, markkinoinnissa, analyyseissä ja tilastoissa avustamiseksi, tietyssä asiakasviestinnässä, tietotekniikan ja muun infrastruktuurin tarjoamiseksi, luotto- ja maksutapahtumien hallinnoimiseksi, omaisuuden ja oikeuksien suojaamiseksi sekä asiakkaiden ja työntekijöiden turvallisuuden takaamiseksi,</li></ul></div> <ul><ul>  <li>Kumppanit, jos osallistut kyselyihin tai kilpailuihin palveluissamme,</li><li>Vastaanottajat, kuten lainvalvontaviranomaiset tai tietosuojaviranomaiset vastataksemme vireillä oleviin oikeudellisiin prosesseihin, kuten määräyksiin, tuomioistuimen määräyksiin tai haasteisiin, kun lakisääteiset vaatimukset, lainsäädäntö tai viralliset päätökset niin vaativat.</li><li>Liiketoimintamme mahdolliset ostajat, jos myymme tai neuvottelemme liiketoimintamme myynnistä ostajalle tai mahdolliselle ostajalle. Ilmoitamme aina sinulle, ennen kuin tietosi siirretään ostajalle tai jos niihin sovelletaan eri tietosuojaselostetta,</li></ul></ul> <ul><ul>  <li>Kolmannen osapuolen tahot, jotka sijoittavat evästetiedostonsa tai liitännäisiä verkkosivustollemme, jolloin he voivat kerätä tiettyjä tietoja verkkosivuston ja palveluiden käytöstäsi (lisätietoja on saatavilla evästekäytännössämme).</li></ul></ul> <div><h3>  4. Kuinka kauan säilytämme henkilötietojasi?</h3><p>  Henkilötietojasi säilytetään niin kauan kuin on tarpeen saavuttaa ne nimenomaiset tarkoitukset, joihin tiedot on kerätty soveltuvan lainsäädännön mukaisesti, jonka jälkeen ne poistetaan tai anonymisoidaan kokonaan. Tässä kohdassa saat tietoa eri säilytysajoistamme, jotka on täsmennetty jäljempänä. Huomioithan, että henkilötietoja voidaan käsitellä alla olevien säilytysaikojen jälkeenkin, jos tietoja pidetään tarpeellisena oikeudellisten vaatimusten tai valitusten laatimiseksi, esittämiseksi tai puolustamiseksi tuomioistuimessa tai muussa viranomaisessa. Jos näin on, kyseiset henkilötiedot poistetaan välittömästi, kun vaatimus tai valitus on lainvoimainen.</p></div> <ul><ul>  <li><strong> Tiedot, jotka kerätään osana Viaplayn käyttöäsi: </strong></li><li><em> Tiliisi liittyvät tiedot. </em> Tämä sisältää muun muassa tilisi yksityiskohtia kuten kirjautumistiedot, tiedot Viaplaysta ostetuista palveluista ja sisällöstä, käyttäjä- ja katselukäyttäytymisestä jne. Säilytämme henkilötietosi tilisi voimassaolon ajan. Jos pyydät tilisi poistamista tai tilisi poistetaan sinun käyttämättömyytesi vuoksi (katso tiedot alla koskien inaktiivisuutta), henkilötietosi anonymisoidaan tai poistetaan.</li></ul></ul> <ul><ul>  <li><em> Kaatumislokeihin ja tiedostoihin liittyvät tiedot. </em> Käsittelemme tietoja palveluiden virheistä ja kaatumisista Viaplayn teknisen toimivuuden varmistamiseksi. Tietoja käsitellään 3 kuukauden ajan keräyspäivästä lukien.</li><li><em> Tiedot tapahtumista ja ostoksista. </em> Käsittelemme tietoja tiliisi liittyvistä tapahtumista ja jotka on tehty Viaplayn kautta tehtyjen ostojen yhteydessä 10 vuoden ajan tapahtumapäivästä.</li><li><strong> Tiedot, jotka on kerätty noudattaaksemme lakisääteisiä velvoitteitamme ja täytäntöönpanopyyntöjä. </strong> Kun käsittelemme henkilötietojasi noudattaaksemme lakisääteisiä velvoitteitamme tai täytäntöönpanopyyntöjä esim. kirjanpitoa varten, laatiaksemme laskuja, vastataksemme oikeudellisiin täytäntöönpanopyyntöihin, määräyksiin, etsintämääräyksiin tai haasteisiin, käsittelemme henkilötietojasi soveltuvien lakien määrittämän ajan.</li></ul></ul> <ul><ul>  <li><strong> Asiakaspalvelun tai muun yhteydenpidon kautta kerätyt tiedot </strong>. Käsittelemme kysymyksiisi, valituksiisi ja pyyntöihisi vastaamisen yhteydessä kerättyjä henkilötietoja, mukaan lukien meille lähetettyjen viestien sisältöön sisältyvät tiedot, kyselyyn, valitukseen tai pyyntöön vastaamiseen tarvittavan ajan, kuitenkin enintään 3 vuoden ajan lokien ja tekstidialogien osalta ja 1 kuukauden ajan äänitallenteiden osalta.</li><li><strong> Tiedot, jotka kerätään vastatessasi kyselyihin </strong>. Käsittelemme tietoja, jotka olemme saaneet sinulta, kun olet osallistunut kyselyyn, mukaan lukien vastauksesi kysymyksiin eri Viaplayn lähettämissä kyselyissä koskien palveluita, tilisi voimassaoloajan tai kulloinkin kuvatulla tavalla kyselystä riippuen.</li></ul></ul> <ul><ul>  <li><strong> Tiedot, jotka kerätään osallistuessasi kilpailuihin </strong>. Käsittelemme sinusta kerättyjä tietoja, kun olet osallistunut kilpailuun, 6 kuukauden ajan kilpailun jälkeen.</li><li><strong> Tiedot, jotka kerätään, kun osallistut käytettävyystestaukseen </strong>. Käsittelemme sinusta kerättyjä tietoja, kun olet osallistunut testaukseen, 12 kuukauden ajan testauksen jälkeen.</li><li><strong> Suoramarkkinointitarkoituksiin käsiteltävät tiedot </strong>. Kun käsittelemme henkilötietojasi suoramarkkinointitarkoituksiin, säilytämme tiedot, kunnes pyydät markkinointitoimien lopettamista tai vastustat tällaista käsittelyä.</li></ul></ul> <ul><ul>  <li><strong> Evästetiedostojen tai muiden tekniikoiden avulla kerätyt tiedot </strong>. Säilytämme evästetiedostoihin sisältyviä palvelun käyttäjien ja verkkosivuston käyttäjien (kirjautumattomien käyttäjien) henkilötietoja ajanjakson, joka vastaa tiettyjen laitteisiisi tallennettujen evästetiedostojen elinkaarta. Yksityiskohtaiset tiedot evästeiden käytöstä löydät <a href="https://viaplay.fi/cookies" target="_blank"> täältä </a>.</li></ul></ul> <p><p>  Jos olet ollut <strong> inaktiivinen </strong> palveluissamme <strong> 48 kuukauden ajan </strong>, poistamme tilisi ja sen sisältämät henkilötiedot tässä kohdassa kuvatulla tavalla. Sinua pidetään inaktiivisena, jos et ole ostanut sisältöä (kuten elokuvaa, pay per view jne.), kirjautunut sisään tai käyttänyt Viaplayta tai tiliäsi millään tavalla joko suoraan tai kumppanimme kautta määrätyn ajanjakson aikana. Huomaa, että jos olet ostanut oikeudet elokuvaan tai muuhun sisältöön, tilisi pysyy aktiivisena niin kauan kuin lisenssi on voimassa.</p></p> <div><h3>  5. Siirto EU:n/ETA:n ulkopuolisiin maihin</h3><p>  Saatamme jakaa henkilötietojasi kumppaneille, toimittajille ja alihankkijoille, jotka sijaitsevat EU:n/ETA:n ulkopuolella. EU:n/ETA:n lisäksi henkilötietojesi vastaanottajat sijaitsevat muun muassa Ukrainassa ja Yhdysvalloissa. Tietosi tallennetaan palvelimille EU:n/ETA:n alueella, mutta toimittajillamme voi olla pääsy niihin säännellyllä tavalla viitatuissa maissa.</p><p>  Tällaisissa tapauksissa ryhdymme erityisiin suojatoimenpiteisiin tekemällä yksityiskohtaisen vaikutustenarvioinnin siirroista. Jos henkilötietoja siirretään maahan, jota Euroopan komissio ei ole tunnustanut maaksi, jossa on taattu riittävä henkilötietojen suojan taso (lista saatavilla <a href="https://ec.europa.eu/info/law/law-topic/data-protection/international-dimension-data-protection/adequacy-decisions_en" target="_blank"> täällä </a>), toteutamme sopivia sopimuksellisia, teknisiä ja organisatorisia toimenpiteitä EU:n komission hyväksymien vakiosopimuslausekkeiden lisäksi (saat kopion kyseisistä lausekkeista olemalla yhteydessä alla olevan kohdan 8 mukaisesti).</p></div> <div><h3>  6. Kuinka suojaamme henkilötietosi?</h3><p>  Suojaamme henkilötietosi teknisillä ja organisatorisilla turvatoimilla, joita vaadimme myös toimittajiltamme, joita käytämme liiketoiminnassamme. Meillä on vahvat käytännöt tietojen säilyttämisen, tietoturvan, käyttöoikeuksien yms. suhteen ja koulutamme henkilöstöämme säännöllisesti näistä asioista.</p><p>  Kaikki maksutapahtumat salataan alalla laajasti tunnustetuilla tekniikoilla, ja niihin sovelletaan PCI:n (Payment Card Industry) turvallisuusstandardineuvoston turvallisuusstandardeja.</p></div> <p><p>  Tilisi on suojattu muun muassa salasanalla. Suosittelemme, että päivität sen säännöllisesti etkä käytä samaa salasanaa kuin muilla tileillä ja sovelluksissa.</p></p> <div><h3>  7. Sinun oikeutesi</h3><p>  Sinulla on seuraavat oikeudet (jos haluat toteuttaa minkä tahansa oikeuksistasi, löydät yhteystietomme seuraavasta kappaleesta):</p><ul>  <li><strong> oikeus saada pääsy tietoihin (ote rekisteristä) </strong> – oikeus saada vahvistus siitä, että tietojasi käsitellään sekä tietoa henkilötietojesi käsittelystä,</li><li><strong> oikeus tietojen korjaamiseen </strong> – oikeus saada virheelliset tiedot oikaistuksi,</li><li><strong> oikeus tietojen poistamiseen </strong> – oikeus saada tiedot poistetuksi tietyissä tilanteissa,</li><li><strong> oikeus käsittelyn rajoittamiseen  </strong>– oikeus vaatia henkilötietojen käsittelyn rajoittamista, esim. jos vastustat tietojen oikeellisuutta,</li></ul></div> <ul><ul>  <li><strong> oikeus käsittelyn vastustamiseen </strong> – oikeus vastustaa käsittelyä, joka perustuu oikeutettuun etuun kuten suoramarkkinointiin,</li><li><strong> oikeus tietojen siirtämiseen </strong> – oikeus pyytää, että henkilötiedot siirretään meiltä toiselle taholle (tämä oikeus rajoittuu tietoihin, jotka olet itse toimittanut meille); sekä</li><li><strong> oikeus peruuttaa suostumus  </strong>– kun käsittely perustuu suostumukseesi, voit peruuttaa sen milloin tahansa, sen vaikuttamatta käsittelyn lainmukaisuuteen ennen suostumuksen perumista.</li></ul></ul> <p><p>  Jos uskot, että suorittamamme henkilötietojesi käsittely ei ole tietosuojalainsäädännön mukaista, pyydämme sinua ilmoittamaan meille, jotta voimme tutkia asiaa. Sinulla on myös oikeus valittaa valvontaviranomaiselle siinä jäsenmaassa, jossa oleskelet tai työskentelet. Suomen tietosuojaviranomaisen yhteystiedot ovat:</p></p> <div><p>  Tietosuojavaltuutetun toimisto</p><p>  Osoite: PL 800, 00531 Helsinki</p><p>  Puh: 029 566 6768 (kirjaamo)</p><p>  Sähköposti: <a href="mailto:tietosuoja@om.fi" target="_blank"> tietosuoja@om.fi </a></p><p>  Johtava valvontaviranomaisemme on Ruotsin tietosuojaviranomainen (lisää tietoa <a href="https://www.imy.se/" target="_blank"> täällä </a>).</p></div> <div><h3>  8. Yhteystiedot</h3><p>  Jos haluat käyttää oikeuksiasi kuten kuvattu kohdassa 7 ylempänä tai tarvitset apua asiakaspalvelultamme, tällaiset pyynnöt tulee lähettää osoitteeseen <a href="support@viaplay.fi" target="_blank"> support@viaplay.fi </a></p><p>  Jos sinulla on kysyttävää, kommentteja tai huolenaiheita koskien tätä Selostetta tai miten käsittelemme henkilötietoja, voit olla yhteydessä tietosuojavastaavaamme sähköpostitse osoitteeseen: <a href="mailto:dpo@viaplaygroup.com" target="_blank"> dpo@viaplaygroup.com </a>.</p></div> <div><h3>  9. Päivitykset tähän Selosteeseen</h3><p>  Saatamme ajoittain päivittää tätä Selostetta, kun tarpeellista. Jos muutokset koskien henkilötietojen käsittelyä ovat merkittäviä, ilmoitamme sinulle sopivalla tavalla ennen kuin muutokset astuvat voimaan, esimerkiksi lähettämällä sinulle sähköpostia tai ilmoituksen, kun kirjaudut Viaplayhin. Suosittelemme, että luet tiedot huolelliset ja pidät itsesi ajan tasalla lukemalla tämän Selosteen säännöllisesti.</p><p>  Tämä Seloste on viimeksi päivitetty 11.11.2022</p></div> <p><p>  Kiitos, että käytit aikaa tämän Selosteen lukemiseen! Lisätietoa Viaplay Groupin tietosuojatyöstä saat osoitteesta <a href="https://www.viaplaygroup.com/about/data-privacy" target="_blank"> täältä </a>.</p></p> <div><h2>  Elisa Viihde Viaplay</h2></div> <div><h2>  Lue lisää</h2></div> <div><h2>  Partneriemme Asiakkaat</h2></div> <div><h2>  Tietoa elisa viihde viaplaysta</h2></div> <div><h2>  pidä yhteyttä</h2><span>  Finland (Suomi)</span><span>  © 2023 Viaplay Group Sweden AB (org.no: 556304-7041). All rights reserved.</span></div> <div><h2>  Cookies and Viaplay</h2><p>  This site uses cookies to make it work as expected, offer you a better browsing experience, personalise content and analyse our traffic. The information we get can be about your preferences or your device and does not usually directly identify you. We use both first and third party cookies. You can read more on how we handle cookies in our Cookie Policy.  In the Cookies Settings you can click on the different categories to make your choice on which cookies you want to allow. Please note that blocking cookies may affect how you view this site and your overall browsing experience. If you have visited this website before and accepted the use of cookies, you can always withdraw or delete these by navigating to the privacy settings in your browser.
<a href="/cookies" target="_blank"> Cookie Policy </a></p></div>