Condizioni generali per la fruizione di contenuti della piattaforma TIMVISION "A NOLEGGIO" e "IN ACQUISTO" 1. Descrizione del Servizio 1.1 TIM S.p.A. con sede Legale in Via Gaetano Negri, 1 - 20123 Milano, Direzione Generale e sede secondaria Corso d'Italia, 41 - 00198 Roma (di seguito "TIM") propone il servizio che consente ai clienti, che abbiano conseguito la maggiore età, che siano domiciliati in Italia e titolari di un codice fiscale attribuito dallo Stato Italiano, che siano persone fisiche e non giuridiche, che si collegano ad Internet su classi di IP (Internet Protocol) italiane, dello Stato Città del Vaticano e dello Stato di San Marino e dei paesi i appartenenti all'Unione Europea (di seguito il "Cliente"), di usufruire, in tutto o in parte, gratuitamente o a pagamento, nei modi di seguito indicati, di contenuti audiovisivi messi a disposizione da TIM attraverso la piattaforma TIMVISION previa creazione di un account per la registrazione da parte del cliente (di seguito "Servizio"). A titolo esemplificativo ma non esaustivo si tratta di opere cinematografiche, audiovisivi in genere, opere musicali, multimediali anche interattive o di qualunque altra natura (d'ora in avanti singolarmente o complessivamente indicati come i "Contenuti" e/o i "File") e mediante le funzioni: (i) TVOD (Transaction Video On Demand) (ii) EST (Electronic sell-through) come meglio specificato al successivo articolo 3.1. Al fine di migliorare l'esperienza di fruizione del Servizio e aiutare il Cliente nella scelta dei contenuti, il Servizio prevede la proposizione di contenuti selezionati sulla base delle interazioni tra il Cliente ed il Servizio stesso (come attività e/o preferenze di visione), mediante la messa a disposione di funzionalità quali, a titolo esemplificativo e non esaustivo, "segnalibri" e "continua a guardare". Il Servizio è disciplinato dalle presenti condizioni generali (di seguito "Condizioni Generali"), nonché dalle eventuali ulteriori condizioni specifiche, eventualmente previste di volta in volta (di seguito "Condizioni Specifiche") e nelle singole offerte cui il Cliente aderisce. 1.2 TIM potrà avvalersi di Società terze per l'erogazione di parte del Servizio. 1.3 La fruizione del Servizio nella sua complessità e dei singoli Contenuti che lo compongono presuppone la disponibilità da parte del Cliente di una connessione Internet tramite tecnologia a banda larga, wireline e/o wireless, di decoder e/o di altro dispositivo e/o applicazione dedicati e compatibili (es. Smart TV, Applicazioni per Device mobili, Tablet, PC, game consolle), di seguito "Dispositivi" e di una casella di posta elettronica con indirizzo @alice.it, @tim.it e/o altra casella previa opportuna registrazione al Servizio. Per la fruizione del Servizio è necessario avere abbonamento Internet, su rete fissa o mobile, e non essere in aree minidslam. Per maggiori dettagli e per l'elenco dei Dispositivi compatibili TIMVISION visita https://www.tim.it/assistenza/tv-calcio/timvision/dispositivi. La mancanza dei requisiti ivi indicati determina l'impossibilità di usufruire in tutto o in parte del Servizio, senza che alcuna responsabilità possa ascriversi a TIM. 2. Disciplina del Servizio e trattamento dei dati personali del Cliente 2.1 Ai fini della fruizione dei Contenuti, il Cliente, in fase di registrazione/utilizzo del Servizio, mette a disposizione di TIM i propri dati personali in modo veritiero, corretto e completo, che saranno trattati da TIM in conformità con il Codice Privacy, assumendosi la responsabilità per danni derivanti dall'inesattezza dei medesimi. 2.2 Per poter fruire del Servizio e dei suoi Contenuti ai sensi del precedente art. 1.3, è necessario registrarsi, previa presa visione della specifica informativa relativa al Servizio TIMVISION (di seguito, "Informativa Privacy") ai sensi del Regolamento 2016/679/UE (Regolamento generale sulla protezione dei dati - di seguito GDPR), mediante l'apposito "form" o modulo on-line di registrazione presente sulla schermata di avvio del Servizio accettando espressamente le presenti Condizioni Generali in fase di registrazione al Servizio. 2.3 TIM si riserva la facoltà di non attivare, di sospendere o di interrompere il Servizio in qualsiasi momento qualora i dati messi a disposizione risultino errati o non esistenti. 2.4 Le credenziali di autenticazione (email, password, PIN acquisti, PIN parental control) sono personali e non possono essere ceduti. Il Cliente è tenuto a custodirli con la massima diligenza e a mantenerli riservati al fine di prevenire l'utilizzo del Servizio e dei suoi Contenuti da parte di terzi non autorizzati. 2.5 Il Cliente si impegna a notificare immediatamente e comunque per iscritto a TIM qualsiasi uso non autorizzato da parte di terzi di tali dati. 2.6 In caso di furto o smarrimento delle credenziali di autenticazione il Cliente dovrà contattare il Servizio Clienti linea fissa 187 e indicare gli estremi della relativa denuncia alle competenti Autorità. TIM si riserva il diritto di disattivare il Servizio correlato alle credenziali (i) dichiarate oggetto di furto, di illecita sottrazione o di smarrimento, previo ricevimento della denuncia di cui sopra, ovvero (ii) per le quali siano stati accertati usi impropri e/o fraudolenti 2.7 Fermo restando quanto sopra, il Cliente sarà altrimenti responsabile di qualsiasi utilizzo, compiuto da terzi autorizzati o non autorizzati, dei suddetti dati, nonché di qualsiasi danno arrecato a TIM e/o a terzi, in dipendenza della mancata osservanza di quanto sopra, impegnandosi sin d'ora a manlevare e tenere indenne TIM da ogni e qualsiasi richiesta, anche di risarcimento danni, derivante, direttamente ovvero indirettamente, dal su indicato uso o abuso. 3. Fruizione/attivazione del Servizio e Configurazioni minime di sistema 3.1 Il Servizio consente la fruizione dei Contenuti con le seguenti modalità: (i) (ii) (iii) Accesso ad un servizio in abbonamento (SVOD) previa sottoscrizione di uno specifico abbonamento (Es. TIMVISION) Noleggio di Contenuti per fruirne in un periodo di tempo limitato (TVOD) Acquisto di Contenuti per fruirne senza alcun limite di tempo (EST). 3.2 Il Servizio si attiva immediatamente, salvo casi specifici in cui sia incluso in offerte che necessitino di tempi di attivazioni diversi. Si rimanda alla sezione Assistenza su tim.it per conoscere i requisiti minimi tecnici per una visione ottimizzata dei contenuti in funzione del dispositivo di fruizione (PC, Smartphone, tablet etc.). Per la fruizione del servizio TIMVISION e dei contenuti del catalogo "A NOLEGGIO" da Dispositivo mobile (smartphone, tablet) è richiesta la compatibilità del dispositivo con l'app TIMVISION . 3.3 Fermo restando il pagamento di tutti gli importi, laddove previsti, relativi al noleggio, all'acquisto e il rispetto da parte del Cliente di quanto previsto nelle presenti Condizioni Generali e delle Condizioni Specifiche per l'accesso ai Contenuti, TIM concede allo stesso una licenza non esclusiva, non trasferibile, non cedibile in sub-licenza e limitata durante il periodo di fruizione stabilito. TIMVISION avrà facoltà di rimuovere automaticamente i Contenuti dal Dispositivo compatibile del Cliente, al termine del relativo periodo di fruizione. 3.4 La fruizione dei Contenuti , sarà consentita, su 2 Dispositivi compatibili e secondo le condizioni e limitazioni espresse in fase di sottoscrizione dell'offerta, e fermo restando la disponibilità di TIM dei diritti sui Contenuti scelti dal Cliente per quel determinato Dispositivo. In particolare si precisa che: - I Contenuti noleggiati dal catalogo "A Noleggio" (TVOD) sono disponibili per la visione per un periodo di 30 giorni dopo la messa a disposizione dei Contenuti medesimi. Tuttavia dopo aver avviato la visione con il pulsante "Play" i Contenuti saranno visibili in streaming per un periodo di 48 ore massimo. - I Contenuti acquistati (modalità EST) continueranno a essere a disposizione del Cliente per il download o per lo streaming senza limiti temporali purchè il Cliente non disattivi l'account da lui creato per la registrazione alla piattaforma TIMVISION. Il Cliente prende atto e accetta che taluni Contenuti potrebbero diventare indisponibili anche per restrizioni sopravvenute sui diritti nella disponibilità di TIM e dei suoi Clienti, relativi a detti Contenuti o nel caso in cui TIM comunichi ai Clienti la chiusura della piattaforma TIMVISION; - I Contenuti acquistati e/o noleggiati saranno visibili esclusivamente accedendo con l'account con il quale il Cliente ha eseguito l'acquisto/noleggio. In tali casi TIM non sarà responsabile nei confronti del Cliente qualora i Contenuti acquistati non siano più disponibili in streaming e/o in download. 3.5 A seguito della registrazione al Servizio da parte del Cliente, TIM provvederà ad inviare, con cadenza settimanale, sulla casella email indicata dal Cliente al momento della registrazione al Servizio, la guida programmi (di seguito "Guida"). Il Cliente potrà, in qualsiasi momento, sospendere la ricezione della Guida cliccando su una sezione specifica presente nella Guida. TIM S.p.A. Sede Legale: Via Gaetano Negri, 1 - 20123 Milano - Direzione Generale e Sede Secondaria: Corso d'Italia, 41 - 00198 Roma Capitale Sociale Euro 11.677.002.855,10 - C.Fiscale, Partita IVA e Iscr.Registro - Imprese di Milano: 00488410010 - Iscr. Registro A.E.E. IT08020000000799 3.6 Successivamente all'attivazione del Servizio sarà disponibile un servizio di assistenza di primo livello gratuito contattando il servizio Clienti linea fissa 187 o il servizio clienti linea mobile 119. 4. Sospensione del Servizio 4.1 Fatta comunque salva la fruibilità del Contenuto noleggiato o acquistato ai sensi delle presenti Condizioni Generali e Specifiche applicabili, il Cliente accetta che TIM potrà sospendere temporaneamente il Servizio per garantire gli interventi di manutenzione ordinaria e straordinaria. 5. Durata del rapporto contrattuale - Recesso 5.1 Fermo restando il diritto del Cliente di disattivare l'account da lui creato per la registrazione alla piattaforma TIMIVISION in qualunque momento, anche senza alcun preavviso e nessun costo a suo carico, il rapporto contrattuale relativo al Servizio ha una durata di 12 mesi, decorrenti dalla avvenuta registrazione al Servizio medesimo. Decorso tale termine il rapporto contrattuale si intende prorogato a tempo inderminato, salvo che il Cliente abbia comunicato la propria disdetta almeno 30 giorni prima della scadenza. 5.2 Il Cliente prende atto e accetta che qualora richieda la fruizione di un Contenuto in modalità TVOD o EST, non potrà esercitare il diritto di recesso ai sensi dell'art. 52 e seguenti del D.lgs. 206/2005 (Codice del Consumo) in quanto trova applicazione l'esclusione prevista alla lett. o) dell'art. 59 tema di "Eccezioni al diritto di recesso" previsto in caso di fornitura di contenuto digitale mediante un supporto non materiale. 5.3 L'eventuale venir meno della disponibilità dei diritti sui Contenuti e/o del Servizio consentirà a TIM di recedere , in qualunque momento, dal rapporto contrattuale relativo al Servizio e cessare il Servizio medesimo, mediante comunicazione scritta, anche via email, con un preavviso di almeno 30 giorni. In tal caso, il Cliente sarà tenuto a corrispondere a TIM soltanto gli importi eventualmente dovuti relativamente al Servizio fruito fino alla predetta data. 6. Corrispettivi, fatturazione e modalità di pagamento. Offerte Promozionali 6.1 Il pagamento del corrispettivo del Servizio TVOD e EST, laddove quest'ultimi fossero previsti a pagamento, avverrà con le modalità scelte dal Cliente tra quelle messe a disposizione, di volta in volta, da TIM nelle Condizioni Specifiche. 6.2 I prezzi non comprendono i costi di connessione ad Internet che sono quelli praticati dall'operatore che offre il servizio di connettività. 6.3 TIM si riserva, a propria discrezione, di offrire ai propri clienti periodi di prova o altri servizi promozionali, ivi inclusa la scelta dei soggetti destinatari di tali iniziative promozionali. 7. Utilizzo del Servizio 7.1 Il Cliente dichiara espressamente di essere consapevole del fatto che il Servizio è destinato esclusivamente ad un utilizzo personale e non commerciale e si impegna a non utilizzare il Servizio in violazione di qualsivoglia legge o regolamento o in maniera impropria. I Contenuti non potranno essere ceduti dal Cliente a nessun titolo e pertanto non potranno essere riprodotti o utilizzati se non per uso personale. È espressamente vietato ogni utilizzo di natura imprenditoriale, commerciale o pubblicitario, ogni uso che presupponga o richieda la titolarità dei diritti di sincronizzazione o dei diritti di pubblicazione a stampa dei Contenuti, la comunicazione e diffusione al pubblico, nonché qualsiasi uso che sostanzialmente realizzi la re-distribuzione dei Contenuti. 7.2 Il Cliente non potrà in alcun modo appropriarsi né, a titolo esemplificativo e non esaustivo, vendere o noleggiare i Contenuti stessi; inoltre, il Cliente non potrà modificare i Contenuti, né creare alcun prodotto ricavato da essi, con esclusione in ogni caso di qualsiasi appropriazione per finalità commerciali e/o a scopo di lucro e/o a scopo di profitto da parte del Cliente. La riproduzione dei Contenuti da parte del Cliente deve in ogni caso avvenire esclusivamente nel pieno rispetto di tutti i diritti, inclusi i diritti di copyright ed in genere diritti di proprietà intellettuale e industriale, relativi ai Contenuti stessi, nonché di ogni legge e regolamento applicabile. 7.3 Al fine di impedire ai minori la visione di eventuali programmi ad essi vietati o la cui visione è sconsigliata, il Cliente può avvalersi del servizio di Parental Control, messo a disposizione da TIM nella piattaforma TIMVISION e che deve essere attivato dal Cliente impostando il "Pin di Parental Control". Resta a cura del Cliente non condividere il PIN con il minore. 7.4 Il Cliente resterà unico responsabile nei confronti di qualsiasi rivendicazione avanzata da terzi a causa dell'utilizzo improprio dei Contenuti e per la violazione di qualsiasi diritto di proprietà industriale, proprietà intellettuale nonché per la violazione di ogni altra disposizione vigente applicabile e comunque di ogni lesione di diritti di terzi. 7.5 In particolare, per quanto riguarda i servizi eventualmente corredati da applicazioni interattive, il Cliente prende atto che TIM non opera alcuna sorveglianza o controllo sulle comunicazioni veicolate dal Cliente che avvengono tramite il Servizio, salvo che ciò si renda necessario per adempiere ad una disposizione di legge, ad un ordine giudiziario o di altra Autorità Competente. Il Cliente sarà dunque il solo responsabile dei dati delle comunicazioni e di tutto quanto immesso e/o ricevuto tramite il Servizio sui quali TIM non esercita alcun controllo preventivo. Il Cliente prende atto e accetta che attivando il Servizio sarà responsabile verso ogni terzo di tutti i conseguenti comportamenti che porrà in essere in violazione delle Condizioni Generali e delle Condizioni Specifiche. 7.6 Nell'usufruire del Servizio il Cliente è tenuto a rispettare la "netiquette" (letteralmente "etichetta della Rete"), ovvero un complesso di regole sviluppatosi spontaneamente all'interno della Rete, in cui si ritrovano varie prescrizioni relativamente ai comportamenti che gli utenti della Rete sono tenuti ad osservare nell'utilizzo della stessa. In particolare, il comportamento del Cliente in Rete dovrà essere conforme ai principi di seguito elencati: 7.6.1 l'utilizzo del Servizio deve avvenire per scopi leciti, usando sempre toni ed espressioni conformi alle norme della civile convivenza; 7.6.2 devono essere rispettate le tematiche che rientrano nell'area di interesse di un newsgroup (o gruppo di discussione), astenendosi dall'inviare messaggi di argomento diverso da quello oggetto di discussione; 7.6.3 il Servizio non deve essere usato per danneggiare altre persone e va usato nel pieno rispetto degli altri; 7.6.4 è vietato appropriarsi, senza autorizzazione, del lavoro intellettuale altrui. Tutte le creazioni intellettuali originali, i segni distintivi e le invenzioni sono tutelate rispetto all'autore e ai suoi aventi diritto, in conformità alle leggi italiane, alla normativa comunitaria e ai trattati internazionali che regolano la proprietà intellettuale ed industriale; 7.6.5 è vietato violare la privacy di altri utenti della Rete, leggendo o intercettando i messaggi a loro destinati. Lo scambio della corrispondenza privata in Internet è fondata sulle disposizioni di legge che regolano il segreto epistolare. Al dovere generale di riservatezza e di vigilanza sui contenuti immessi e/o ricevuti tramite la Rete sono tenuti, con particolare rigore, i soggetti che svolgono attività commerciali e/o professionali in Rete; 7.6.6 la protezione dei minori impone il rifiuto di tutte le forme di sfruttamento, in particolare quelle di carattere sessuale, e di tutte le comunicazioni ed informazioni che possono sfruttare la loro credulità; il rispetto della sensibilità dei minori impone inoltre cautela particolare nella diffusione al pubblico di contenuti potenzialmente nocivi; 7.6.7 è vietato compromettere il funzionamento della Rete con programmi (virus, etc.) creati appositamente; 7.6.8 è vietato violare la sicurezza di archivi e computer collegati alla Rete; 7.6.9 è vietato copiare e vendere software riprodotti o distribuititi illecitamente. 7.6.10 Il Cliente prende atto che eventuali dati personali di terzi potranno essere trattati solo qualora abbia acquisito il consenso espresso dell'interessato al trattamento dei dati personali e alla comunicazione degli stessi a terzi. È inoltre vietato trasmettere tramite il Servizio dati personali cosiddetti "sensibili" e cioè idonei a rivelare l'origine razziale ed etnica, le convinzioni religiose, filosofiche o di altro genere, le opinioni politiche, l'adesione a partiti, sindacati, associazioni od organizzazioni a carattere religioso, filosofico, politico o sindacale, nonché i dati personali idonei a rivelare lo stato di salute e la vita sessuale. Fermo restando quanto previsto ai precedenti punti del presente articolo, qualora TIM riscontrasse tra le informazioni eventualmente trasmesse, dati o informazioni di tal tipo, si riserva il diritto di distruggere, senza darne alcun preavviso al Cliente, tale dato senza conservarne alcuna registrazione o traccia. 7.6.11 Chiunque venga direttamente a conoscenza dell'esistenza di contenuti accessibili al pubblico di carattere illecito, provvede ad informare direttamente le Autorità competenti. 7.7 Nel caso in cui la condotta del Cliente non dovesse più attenersi ai principi e ai termini delle presenti Condizioni Generali, ovvero qualora TIM ritenga, a suo insindacabile giudizio, che tale condotta possa essere causa di danni a terzi o alla stessa TIM o che il Servizio venga utilizzato da parte del Cliente per scopi commerciali e/o in violazione di legge e regolamenti, TIM può, a sua completa discrezione, disabilitare immediatamente l'accesso al servizio. È fatto salvo il diritto di TIM al risarcimento dei danni subiti. 8. Garanzie e responsabilità TIM S.p.A. Sede Legale: Via Gaetano Negri, 1 - 20123 Milano - Direzione Generale e Sede Secondaria: Corso d'Italia, 41 - 00198 Roma Capitale Sociale Euro 11.677.002.855,10 - C.Fiscale, Partita IVA e Iscr.Registro - Imprese di Milano: 00488410010 - Iscr. Registro A.E.E. IT08020000000799 8.1 Fermo restando quanto sopra, i Contenuti sono forniti nello stato in cui si trovano pertanto, salvo quanto previsto inderogabilmente dalla legge, TIM non risponde dei danni diretti o indiretti (inclusi anche il danno per perdita o mancato guadagno o risparmio, interruzione dell'attività, perdita di informazioni o dati ed altre perdite economiche) subiti dal Cliente o da terze parti, derivanti dall'uso o dal mancato uso del Servizio. 8.2 TIM non risponderà di ritardi, cattivo funzionamento, sospensione e/o interruzione - né verso il Cliente né verso soggetti direttamente o indirettamente connessi al Cliente stesso - nell'erogazione del Servizio causati da: forza maggiore o caso fortuito; manomissione o interventi illeciti ad opera di terzi su servizi o apparecchiature utilizzate da TIM; manomissioni o interventi sugli apparati di connessione, che rientrano nella disponibilità del Cliente, effettuati da quest'ultimo o da terzi non autorizzati; errata utilizzazione del servizio da parte del Cliente; malfunzionamento/configurazioni errate degli apparati di connessione utilizzati dal Cliente. 8.3 TIM non sarà in alcun modo responsabile nei confronti del Cliente per la mancata disponibilità del Servizio causata da un'interruzione parziale o totale del servizio di accesso fornito da altro operatore di telecomunicazioni. 9. Manleva Il Cliente accetta di manlevare sostanzialmente e processualmente nonché di tenere indenne da ogni perdita, danno, responsabilità, costo, spese, incluse anche le spese legali TIM e le società sue collegate e controllate, i dirigenti e gli impiegati nei confronti di qualsiasi rivendicazione avanzata da terzi a causa dell'utilizzo del Servizio in della violazione delle Condizioni Specifiche del singolo Servizio da parte del Cliente e/o delle presenti Condizioni Generali, o dell'utilizzo del Servizio da parte di terzi attraverso i Dispositivi e/o gli identificativi del Cliente, nonché per la violazione di qualsiasi diritto di proprietà intellettuale o di altri diritti altrui in qualunque modo connesso al Servizio e/o ai Contenuti. 10. Clausola risolutiva espressa TIM si riserva la facoltà di risolvere di diritto il rapporto contrattuale relativo al Servizio, ai sensi e per gli effetti di cui all'articolo 1456 c.c., a mezzo lettera o e- mail, all'indirizzo indicato dal Cliente in fase di registrazione, in caso di inadempimento di anche una soltanto delle obbligazioni contenute negli articoli 2 ("Disciplina del Servizio e trattamento dei dati personali del Cliente), e 8 ("Utilizzo del Servizio"). 11. Modifica delle condizioni economiche e/o contrattuali TIM ha facoltà di modificare unilateralmente le condizioni economiche, sia nella tipologia che nella misura e nella struttura dei corrispettivi e degli oneri a carico del Cliente comunque denominati, come anche di variare le condizioni contrattuali e di erogazione/fruizione dei servizi, dandone comunicazione al Cliente con almeno 30 giorni di anticipo e assicurando al Cliente, per tale periodo di tempo, il diritto di recesso senza penali né costi di disattivazione. Tale comunicazione potrà essere fornita anche tramite e-mail o mediante la mailbox dedicata. Fermo restando quanto sopra, TIM potrà avvalersi della suddetta facoltà di modificazione unilaterale delle condizioni economiche, delle condizioni contrattuali e di erogazione/fruizione dei servizi: i) per esigenze tecniche, gestionali e/o economiche, quali, a titolo esemplificativo, mutamenti delle politiche commerciali e/o mutamenti tecnici delle piattaforme di rete e/o delle strutture di produzione o di commercializzazione; (ii) per mutamento della disciplina normativa e regolamentare di riferimento e/o dei pertinenti orientamenti giurisprudenziali anche connessi a aspetti tecnici e/o gestionali dei servizi forniti; (iii) per mutamenti delle condizioni del mercato che incidano sull'equilibrio economico e/o sui richiamati aspetti tecnici e/o gestionali dei servizi forniti; (iv) per variazione delle modalità e dei termini di attivazione e disattivazione delle Carte SIM e per aggiornamenti resi necessari al fine di assicurare il corretto uso delle stesse e dei servizi forniti in relazione a fenomeni abusivi e/o fraudolenti 12. Comunicazioni e reclami 12.1 Le comunicazioni relative al presente rapporto contrattuale , così come eventuali segnalazioni di malfunzionamento del Servizio, potranno essere inviate dalle parti ai seguenti indirizzi: per TIM S.p.A.: Casella Postale 111 - 00054 Fiumicino (Roma); per il Cliente: indirizzo di residenza o recapito alternativo indicato dal Cliente o casella email indicata dal Cliente al momento della registrazione al Servizio; per qualsiasi altro tipo di comunicazione o richiesta di chiarimenti inerenti le presenti Condizioni Generali, o le eventuali Condizioni Specifiche, il Cliente potrà anche rivolgersi gratuitamente al Servizio Clienti linea fissa 187 o il Servizio Clienti linea mobile 119. 12.2 Il Cliente dichiara di essere domiciliato in Italia ed è tenuto a comunicare tempestivamente ogni variazione del proprio domicilio. 13. Foro Competente e rinvio a norme di Legge Il presente contratto è regolato dalla legge italiana. Per qualsiasi controversia ad esso inerente è competente il Foro della ove il Cliente ha la propria residenza o domicilio ubicata nel territorio dello Stato italiano. 14. Misure Tecnologiche di Protezione Il Cliente prende atto ed accetta che sui Contenuti possano essere presenti misure tecnologiche di protezione ai sensi e per gli effetti della Legge sul diritto d'autore (legge n.633/41), consistenti in dispositivi e/o componenti che sono destinati a impedire o limitare atti non autorizzati dal/i titolare/i dei diritti;. Qualsiasi utilizzo dei Contenuti in violazione delle norme di legge o regolamento, con particolare riferimento alla suddetta legge n. 633/41, è espressamente vietato ed è punito, e penalmente sanzionato, ai sensi degli articoli 171, 171-bis, 171-ter, 174-bis e 174-ter della medeima legge 633/1941. Aprile 2023 TIM S.p.A. Sede Legale: Via Gaetano Negri, 1 - 20123 Milano - Direzione Generale e Sede Secondaria: Corso d'Italia, 41 - 00198 Roma Capitale Sociale Euro 11.677.002.855,10 - C.Fiscale, Partita IVA e Iscr.Registro - Imprese di Milano: 00488410010 - Iscr. Registro A.E.E. IT08020000000799